# -*- mode: mandoku-view -*-
#+TITLE: 太上道德眞經集註
#+DATE: 2015-08-29 00:23:14
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5c0095_HFL_008-001b>
#+PROPERTY: JUAN 8
<pb:KR5c0095_YP-C_05xinji-07-0017b>
　心蓋知禍之端不在我非以是爲强也
　黃茂材曰使其勝之事且好還况有不勝者乎
　程大昌曰課其酬復其斃人乃以自斃也
師之所處荆棘生焉大軍¶¶之後必有凶年¶
　御註曰下奪民力故荆棘生焉上違天時¶故有凶年¶
　穎濱蘇轍曰兵之所在民事廢故田不修¶用兵之後殺氣勝
　故年穀傷凡兵皆然而¶况以兵强天下者耶¶
　黃茂材曰師之所處田事廢故荆棘生大¶<md:KR5c0095_HFL_008-002b>¶軍之後和氣傷故
　有凶年兵之爲人害如¶此¶
故善者果而已矣不敢以取强焉¶
<pb:KR5c0095_YP-C_05xinji-07-0018a>
　御註曰以强勝人是謂凶德¶
　碧虛子陳景元曰兵之害物也人神共惡¶之然而明王聖主
　未嘗去者其所自來上¶矣庚桑子曰有以咽藥而死者欲禁
　天下¶之醫非也有以乘舟而死者欲禁天下之¶船非也有以
　用兵喪其國者欲禁天下之¶兵非也夫兵之不可廢譬水火
　焉善用之¶<md:KR5c0095_HFL_008-003a>¶則爲福不善用之則爲禍是故怒笞不可¶偃於家
　刑罰不可偃於國征伐不可偃於¶天下古之聖王有義兵而
　無偃兵也故以¶道輔人主者當守雌靜不敢以兵强天下¶若
　爲敵所侵不得已而應之故曰善用也¶果猶勇也言善用師
　者勇於濟難而已矣¶
<pb:KR5c0095_YP-C_05xinji-07-0018b>
　潁濱蘇轍曰果決也德所不能綏政所不¶能服不得已而後
　以兵決之耳¶
　臨川王安石曰用兵者不過勝而已故曰¶善者果而已果者
　勝之辭也¶<md:KR5c0095_HFL_008-003b>¶
　程大昌曰果似强而非强强以力果以理¶揆之以理而不可
　已乃斷然奮行無能沮¶遏之者是之謂果若理未可動雖兵
　力百¶倍亦可輕舉此果者所以不肯爲强也老¶氏之論兵也
　慈哀恬澹如不欲有兵然則¶敵之至殆將不忍與鬬而以何
　立國故此¶章論果凡其開許用兵者惟此一路也其¶曰不敢
　以取强焉言善其事者一果之外¶勢可以强亦不敢爲也¶
<pb:KR5c0095_YP-C_05xinji-07-0019a>
果而勿矜果而勿伐果而勿驕果而不得已¶<md:KR5c0095_HFL_008-004a>¶果而勿强¶
　潁濱蘇轍曰勿矜勿伐勿驕不得已四者¶所以爲勿强也¶
　程大昌曰矜者自揚其能也伐者自夸其¶功也驕者謂敵爲
　不足畏也此三者皆出¶於嘗戰而勝乃始有之故從而戒之
　曰果¶可爲也矜伐驕皆不可爲也兵家之語曰¶難與慮敵而
　有識者則又曰有道之主能¶持勝皆慮其狃勝而鋭於自恃
　則向焉迫¶不得已之果遂將轉而入於怙力之强也¶<md:KR5c0095_HFL_008-004b>¶故老氏
　逆以爲戒¶
物壯則老是謂非道非道早已¶
　碧虛子陳景元曰夫草木之生也柔脆其¶壯極則枯落人之
<pb:KR5c0095_YP-C_05xinji-07-0019b>
　幼也柔弱其壯極則衰¶老以喻用兵壯武則雄力暴興暴興
　則敗¶矣旣敗則不得謂之有道夫非道之事不¶可法則而行
　是知不如早止也故義兵王¶應兵勝忿兵死驕兵滅善用兵
　者決定果¶敢不矜不忿不貪不驕迫不得已而後應¶之義在
　除敵救人亦非恃力好戰也治身¶<md:KR5c0095_HFL_008-005a>¶解曰人之枯槁因不行道
　不行道者早死¶而已矣¶
　穎濱蘇轍曰壯之必老物無不然者唯有¶道者成而若缺盈
　而若沖未嘗壯故未嘗¶老未嘗死以兵强天下壯亦甚矣而
　能無¶老乎¶
　道眞仁靜先生曹道沖曰道貴於生兵戰¶殺傷是謂不道旣
<pb:KR5c0095_YP-C_05xinji-07-0020a>
　知戰非保生之道早已¶謂宜早止¶
　黃茂材曰兵强者必敗物壯者必老皆爲¶<md:KR5c0095_HFL_008-005b>¶非道不能長存¶
　程大昌曰使哀詔而棄輪臺在未築朔方¶之前則文景之富
　庶不虛耗矣¶
　　
夫佳兵章第三十一¶
夫佳兵者不祥之器物或惡之故有道者不¶處¶
　御註曰吉事有祥兵凶器也故曰不祥兵¶戢而時動有道者
　耀德不觀兵故不處¶
　穎濱蘇轍曰以之濟難而不以爲常是謂¶不處¶<md:KR5c0095_HFL_008-006a>¶
　達眞子曰佳兵者兵之善者也佳兵者不¶祥之器言其驚異
<pb:KR5c0095_YP-C_05xinji-07-0020b>
　於常矣以佳兵驚異於¶常雖飛潛竄伏之物猶且惡而避之
　而¶况有道者乎故曰物或惡之故有道者不處¶言不處心於
　此也¶
是以君子居則貴左用兵則貴右兵者不祥¶之器非君子之器
不得已而用之恬淡爲上¶故不美也若美必樂之樂之者是樂
殺人也¶樂殺人者不可得志於天下矣¶
　御註曰左爲陽而主生右爲陰而司殺陽¶<md:KR5c0095_HFL_008-006b>¶爲德陰爲刑君子
　貴德而畏刑故曰恬淡¶爲上無心於勝物則兵非所樂也故
　不¶美國君好仁天下無敵安其危而利其菑樂¶其所以亡者
　怨之所歸禍之所集也¶
<pb:KR5c0095_YP-C_05xinji-07-0021a>
　臨川王安石曰夫戰非得已也非得已則¶雖勝猶不足以爲
　善勝而爲善者樂致人¶於死矣此所以不嗜殺人者能一之
　是也¶
　道眞仁靜先生曹道沖曰左陽也陽好生¶右陰也陰主殺老
　子再言不祥之器是戒¶用兵¶<md:KR5c0095_HFL_008-007a>¶
　黃茂材曰有道之世民各安其居樂其業¶物無有害之者何
　嘗識兵革當是時也有¶人言兵豈不惡之指爲不祥之器至
　於¶不得已而用之志在恬淡非樂於殺人此其¶與吾養生之
　説有以異乎無以異乎¶
吉事尚左凶事尚右是以偏將軍處左上將¶軍處右言居上勢
<pb:KR5c0095_YP-C_05xinji-07-0021b>
則以喪禮處之殺人眾多¶以悲哀泣之戰勝以喪禮處之¶
　御註曰易以師爲毒天下雖戰而勝必有¶被其毒者故居上
　勢與戰勝者以喪禮處¶<md:KR5c0095_HFL_008-007b>¶之¶
　碧虛子陳景元曰左爲陽主生故居常則¶尚左吉也右爲陰
　主死故喪禮則尙右凶¶也禮記檀弓曰孔子與門人立拱而
　尚右¶二三子亦皆尙右孔子曰二三子之嗜學¶也我則有姊
　之喪故也二三子皆尙左夫¶上將軍專殺則處右偏將軍不
　專殺故處¶左言用兵之道同於喪禮尚右今上將軍¶居右者
　是以喪禮處置之爾¶
　道眞仁靜先生曹道沖曰兵行卽殺非喪¶<md:KR5c0095_HFL_008-008a>¶者何¶
<pb:KR5c0095_YP-C_05xinji-07-0022a>
　葉夢得曰易以聰眀睿智而不殺者謂之¶神武季康子問如
　殺無道以就有道孔子¶告之曰子爲政焉用殺夫雖無道而
　亦不¶可殺戰勝而處以喪禮宜也¶
　黃茂材曰夫兵之不可去者以盜賊敵國¶之爲人害非兵不
　除而不善用者殺人之¶禍乃甚於盜賊敵國故此凡三致意
　焉皆¶戒於用兵而不及於盜賊敵國然則有道¶之士虛無恬
　淡無所慕悦又何慮於外物¶<md:KR5c0095_HFL_008-008b>¶聲色之慾有以害吾也哉¶
　　
道常無名章第三十二¶
道常無名樸雖小天下莫能臣侯王若能守¶萬物將自賓天地
相合以降甘露人莫之令¶而自均¶
<pb:KR5c0095_YP-C_05xinji-07-0022b>
　御註曰道者天地之始豈得而名樸以喻¶道之全體形名而
　降大則制小道之全體¶不離於性小而辨物莊周所謂其有
　眞君¶存焉道足以爲物之主則物自賓服萬物¶而不以威刑
　幾是已純素之道守而勿失¶<md:KR5c0095_HFL_008-009a>¶匪特物將自賓上際於天下蟠
　於地上下¶與天地同流則交通成和而萬物咸被其¶澤甘露
　者天地之和氣傳曰帝王之德上¶及太淸下及太甯中及萬
　靈則甘露降¶
　涑水司馬光曰侯王守道則物服氣和民¶化¶
　穎濱蘇轍曰樸性也道常無名則性亦不¶可名矣故其爲物
　舒之無所不在而歛之¶不盈毫末此所以雖小而不可臣也
<pb:KR5c0095_YP-C_05xinji-07-0023a>
　故匹¶夫之賤守之則塵垢粃糠可以陶鑄堯舜¶<md:KR5c0095_HFL_008-009b>¶而侯王之尊
　不能守則萬物不賓矣沖氣¶升降相和爲一而降甘露脗然
　被於萬物¶無不均遍聖人體至道以應諸有亦如露¶之無不
　及者此所以能賓萬物也¶
　臨川王安石曰道常無名矣名者强名之¶也樸者道之本而
　未散者也小者至微而¶不可見者也樸未散則雖小足以爲
　物之¶君樸散則爲器器則雖聖人足以爲官長¶而已故曰樸
　雖小天下莫能臣¶
　陸佃曰樸者藏於無名之域而與神明居¶<md:KR5c0095_HFL_008-010a>¶與造化遊所以爲
　天下貴者也豈復有加¶之者哉故曰樸雖小天下莫能臣侯
<pb:KR5c0095_YP-C_05xinji-07-0023b>
　王者¶萬物之主而萬物之所視而效者也苟爲¶寄於萬物之
　上而守之以無名之樸則萬¶物將自賓而人與天地之和應
　也天地相¶合以降甘露所謂天地之和而人莫之令¶而自均
　所謂人和也夫惟以道致平而人¶與天地之和應矣¶
　道眞仁靜先生曹道沖曰樸非器位名數¶無上下之定分先
　於品物故不能臣之若¶<md:KR5c0095_HFL_008-010b>¶能抱樸守眞無爲拱嘿萬物自服天
　地交¶泰甘露乃降和之至也甘露效祥人莫能¶使之而然上
　下交感陰陽之氣自和矣¶
　淸源子劉驥曰道之眞常天地之始造化¶之先不可得而名
　故謂之樸樸以喻道之¶大全所謂天地之純古人之大體也
<pb:KR5c0095_YP-C_05xinji-07-0024a>
　雖覆¶載天地彌滿六虛然反求諸已不離乎方¶寸之中可謂
　眇乎小哉故言樸雖小視之¶不見其形聽之不聞其聲𥥆兮
　冥兮難測¶難識天地不能犯聖智不能干故天下莫¶<md:KR5c0095_HFL_008-011a>¶能臣乃
　萬物之所係一化之所待也故侯¶王若能守萬物將自賓守
　而勿失與道爲¶一上際於天下蟠於地兩者交通成和而¶物
　生焉故天地相合以降甘露甘露者天¶地之和氣也人莫之
　令而自均出於自然¶也¶
　黃茂材曰樸亦道也道無名謂之樸皆强¶名也域中四大而
　道爲先孰能臣之古之¶侯王無有不知道者天地合而降甘
　露和¶氣所致也人身中陰陽之交感水火之相¶<md:KR5c0095_HFL_008-011b>¶濟蓋亦有不
<pb:KR5c0095_YP-C_05xinji-07-0024b>
　約而同者均同也¶
　程大昌曰雨之與露皆天地交感之氣而¶澤之所被均與不
　均則不同也東州之澇¶西州之暵通天下觀之未嘗或能周
　徧¶也此固不得不云交感若夫露也者不與雨¶同矣無遠無
　近無希無驟亘四時有之雖¶甚旱而淵谷皆竭其莫夜之滋
　濡厭浥輕¶細均齊天下如一此蓋天地騰降而有常¶者也故
　老氏取象於均而求原於合也¶
始制有名名亦旣有夫亦將知止知止所以¶<md:KR5c0095_HFL_008-012a>¶不殆¶
　碧虛子陳景元曰始者道也無名也道常¶無名也有名者萬
　物之器用也夫道始無¶名能制御有名之物是謂樸散則爲
<pb:KR5c0095_YP-C_05xinji-07-0025a>
　器聖¶人用之則爲官長名器者亦盡爲王者之¶所有名分旣
　立尊卑是陳不可越乎上下¶故亦將知所止足能知止足者
　是自知曰¶明旣明且哲豈有危殆乎河上公本作天¶亦將知
　之言人能法道行德天亦將知之¶隨註解釋義理相通¶<md:KR5c0095_HFL_008-012b>¶
　涑水司馬光曰聖人得道必制而用之不¶能無言雖以有名
　教民亦務簡要勿令滋¶彰¶
　穎濱蘇轍曰聖人散樸爲器因器制名豈¶其徇名而忘樸逐
　末而喪本哉蓋亦知復¶於性是以乘萬變而不殆也¶
　臨川王安石曰名者非道之本也以其始¶有所制則於是有
　名矣論語堯曰蕩蕩乎¶民無能名焉以其有所制也故名隨
<pb:KR5c0095_YP-C_05xinji-07-0025b>
　之¶故曰始制而有名有名矣不止則用有時而¶<md:KR5c0095_HFL_008-013a>¶竭身有時而
　殆故堯老而舜攝也故曰夫亦將知止知止所以不殆¶
　王雱曰名迹旣立則名將遂而不反枝葉橫生源流派别而
　性命爛熳矣故始制有名當卽知止而終無爭奪之危制者
　判樸成器之謂
　陸佃曰天下之名吾皆得而有之故曰始制有名名亦旣有
　然而功成名遂身退天之道也故曰夫亦將知止知止所以
　不殆
　道眞仁靜先生曹道沖曰初以無名之樸¶<md:KR5c0095_HFL_008-013b>¶制於有名之器使
　高卑不亂名分以定各¶有所屬過此已往近於煩細事成息
<pb:KR5c0095_YP-C_05xinji-07-0026a>
　念亦¶當知其止息矣不盡慮以憂人亦休心而¶適己息念保
　身終身不困¶
　陳象古曰天地旣判名從此制必有資始¶資生之繁豈無名
　而可言乎物旣眾而名¶旣多在知止以御之不知止則物窮
　而塞¶所以危亡之幾生焉¶
　淸源子劉驥曰體道至此始制有名始謂¶道也其道能制御
　有名之物所謂物物而¶<md:KR5c0095_HFL_008-014a>¶不物於物也旣有其實必有其名雖
　和光¶同塵毋近於名而名自彰故名亦旣有旣¶有其名若不
　知止則捨己從人以賣名聲¶於天下而失其本心知止則恬
　然自足於¶内淡然無求於外故不殆¶
<pb:KR5c0095_YP-C_05xinji-07-0026b>
　黃茂材曰始制有名自無而始適有也處¶羣有中不知所止
　將逐物而忘返其危矣¶哉故莊子曰吉祥止止¶
　林東曰聖人散樸以爲器因器以制名雖¶勢所必至又豈狥
　名而忘樸逐末而喪本¶<md:KR5c0095_HFL_008-014b>¶故能知止而不至於危殆正所謂大
　曰逝¶逝曰遠遠曰反之意¶
譬道之在天下由川谷之與江海也¶
　御註曰天下一性也道之在天下以性而¶合由川谷之與江
　海以水而聚同焉者得¶類焉者應聖人之臨蒞何爲哉因性
　而已¶矣¶
　穎濱蘇轍曰江海水之鍾也川谷水之分¶也道萬物之宗也
<pb:KR5c0095_YP-C_05xinji-07-0027a>
　萬物道之末也皆水也¶故川谷歸其所鍾皆道也故萬物賓
　其所¶<md:KR5c0095_HFL_008-015a>¶宗¶
　道眞仁靜先生曹道沖曰江海水之宗川¶谷水之派異流終
　返於源百慮同歸於道¶
　黃茂材曰人之於道如川谷之赴江海無¶有不至惟其不知
　道之所在故有橫流絶¶港之患¶
　　
知人者智章第三十三¶
知人者智自知者明¶
　御註曰傳曰智如目也能見百步之外而¶不能自見其睫察
　人之邪正若辨白黑是¶<md:KR5c0095_HFL_008-015b>¶智之事知人而已易曰復以自知傳
<pb:KR5c0095_YP-C_05xinji-07-0027b>
　曰内¶視之謂明智以知人則與接爲構日以心¶鬭復以自知
　者靜而反本自見而已天地¶之鑑也萬物之照也¶
　碧虛子陳景元曰知人善惡而分别之之¶謂智故曰知而言
　之所以之人也是謂適¶人之智而已矣而不自知者也自知
　而默¶守之之謂明故曰知而不言所以之天也¶是謂自適其
　明而已矣此可以超乎智之¶上也¶<md:KR5c0095_HFL_008-016a>¶
　穎濱蘇轍曰分别爲智蔽盡爲明分别之¶心未除故止於知
　人而不能自知蔽盡則¶無復分别故能自知而又可以及人
　也¶
　道眞仁靜先生曹道沖曰智以達外但能¶知人明以照內自
<pb:KR5c0095_YP-C_05xinji-07-0028a>
　靈於身¶
　葉夢得曰自知者見性知人者未必能見¶性爲智而已智者
　有别乎外也故見性而¶後爲明明則無所不照也¶
　淸源子劉驥曰知人則有見於外故曰智¶自知則反照於内
　故曰明¶<md:KR5c0095_HFL_008-016b>¶
　黃茂材曰人之情僞無窮吾之智有限烏¶得而盡知之一人
　之情千萬人之情也如¶能自知孰能逃吾所知故智不如明¶
　程大昌曰莊子曰吾所謂明者非謂其見¶彼也自見而已夫
　不自見而見彼是得人¶之得而不自得其得者也此則智明
　之辨¶也¶
<pb:KR5c0095_YP-C_05xinji-07-0028b>
　林東曰智則不無於窺伺揣度而明則如¶日月之容光必照
　者¶
勝人者有力自勝者强¶<md:KR5c0095_HFL_008-017a>¶
　御註曰至人尙德而不尙力自勝而不務¶勝人智者若愚勇
　者若怯此勝人也而所¶恃者力勝己之私以直養而無害¶
　穎濱蘇轍曰力能勝人而不能及我我能¶克己復性則非力
　之所及故可謂强矣¶
　道眞仁靜先生曹道沖曰勝人者謂有形¶質才力勝己謂能
　勝於情欲性正而神强¶
　陳象古曰智與力行於外者也明與强行¶於内者也明則省
<pb:KR5c0095_YP-C_05xinji-07-0029a>
　已無遺强則進道有漸¶
　葉夢得曰自勝者克己勝人者未必克己¶<md:KR5c0095_HFL_008-017b>¶爲有力而已故克
　己而後爲强强則無所¶不敵也¶
　淸源子劉驥曰智足以知人則能勝人而¶不爲人物所惑故
　曰力明足以自知則能¶自勝而不爲情欲所使故曰强¶
　黃茂材曰有力者可以勝人力所不及烏¶能勝人吾能自勝
　不與物爭强莫甚焉¶
知足者富¶
　碧虛子陳景元曰謂止其欲也¶
　穎濱蘇轍曰知足者所遇而足則未嘗不¶<md:KR5c0095_HFL_008-018a>¶富矣雖有天下而
<pb:KR5c0095_YP-C_05xinji-07-0029b>
　常挾不足之心以處之¶則是終身不能富也¶
　道眞仁靜先生曹道沖曰雖貧若富也¶
　陳象古曰得一不求二自足於心所以爲¶富不在多也¶
　葉夢得曰求富者終無已也苟以爲足則¶簞食瓢飲亦可以
　爲富矣¶
　淸源子劉驥曰旣有勝人之力又有自勝¶之强則知取足於
　身而萬物皆備於我其¶有萬不同之富何以加焉易曰富有
　之謂¶<md:KR5c0095_HFL_008-018b>¶大業亦此之謂也¶
　黃茂材曰鷦鷯巢於深林不過一枝偃鼠¶飲河不過滿腹人
　而知足其用無窮故謂¶之富¶
<pb:KR5c0095_YP-C_05xinji-07-0030a>
强行者有志¶
　御註曰自强不息斯志於道¶
　碧虛子陳景元曰强行者謂勤而行之也¶
　穎濱蘇轍曰不與物爭而自强不息物莫¶能奪其志也¶
　臨川王安石曰上士聞道勤而行之故强¶<md:KR5c0095_HFL_008-019a>¶行者有志¶
　道眞仁靜先生曹道沖曰大道雖遠强行¶不息曰進曰近不
　覺與道混而爲一凡有¶志者無事不集¶
　黃茂材曰自强不息所以體天行健非有¶道者孰能之¶
　林東曰有志於行則凡物莫能奪其志而¶自强不息之效可
　與天同其健¶
<pb:KR5c0095_YP-C_05xinji-07-0030b>
不失其所者久¶
　御註曰立不易方故能久於其道與時推¶<md:KR5c0095_HFL_008-019b>¶移與物轉徙者可
　暫而已¶
　涑水司馬光曰得所則安¶
　穎濱蘇轍曰物變無窮而心未嘗失則久¶矣¶
　道眞仁靜先生曹道沖曰外安其分內存¶於道未有不久者
　也¶
　陳象古曰得其所則安於道安於道則可¶久¶
　葉夢得曰所者人之所安也人之所安莫¶大於道易曰艮其
　止止其所也所猶有在¶<md:KR5c0095_HFL_008-020a>¶道變通不窮則無所不在隨所在而
<pb:KR5c0095_YP-C_05xinji-07-0031a>
　安之¶孰不可爲久者所謂道乃久也¶
　黃茂材曰新故相代變化不停吾能不失¶其常故吾往而新
　吾至是爲長久¶
死而不亡者夀¶
　御註曰生有所乎萌死有所乎歸原始反¶終故知死生之説
　聖人通乎晝夜之道而¶知死之未始異於生故其形化其神
　不亡¶與天地並而莫知其極非夀而何¶
　涑水司馬光曰身沒道存¶<md:KR5c0095_HFL_008-020b>¶
　穎濱蘇轍曰死生之變益大矣而其性湛¶然不亡此古之至
　人能不生不死者也¶
<pb:KR5c0095_YP-C_05xinji-07-0031b>
　臨川王安石曰聖人死而不亡者無異於¶生故曰死而不亡
　者¶夀
　王雱曰賢人死曰鬼盡其道以反眞者也¶聖人死曰神未嘗
　死未嘗生也愚人死曰¶物雖生猶死耳盡道養形之人雖形
　體萬¶變而眞性湛然無所終極可謂夀矣此至¶於命者也¶
　陸佃曰言死生之未始有異也夫唯死生¶<md:KR5c0095_HFL_008-021a>¶同狀而萬物一府
　故夫身如蜩甲蛇蜕寓¶之而已矣蓋蜩之甲已死而其蜩未
　嘗亡¶蛇之蜕已腐而其蛇未嘗喪何則有眞者¶雖死不滅也
　又曰佛氏之不滅與此同意¶
　道眞仁靜先生曹道沖曰形骸有極妙者¶長存¶
<pb:KR5c0095_YP-C_05xinji-07-0032a>
　陳象古曰死不可免形氣澌盡有生者之¶常也其不亡者因
　自知自勝知足强行不¶失其所而有守焉此爲夀之實也非
　世人¶百𡻕之所可同日而語¶<md:KR5c0095_HFL_008-021b>¶
　淸源子劉驥曰四肢百體將爲塵垢死生¶終始將爲晝夜以
　其入於不死不生而死¶生無變於己故死而不亡者夀非深
　造於¶道者孰能與此¶
　黃茂材曰古之眞人不知悦生不知惡死¶其出不忻其入不
　距翛然而往翛然而來¶而已夫如是又烏有死生哉¶
　本來子邵若愚曰形雖死而性不亡處於¶不生滅之鄉萬劫
　常存者是謂夀
