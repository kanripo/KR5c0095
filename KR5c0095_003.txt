# -*- mode: mandoku-view -*-
#+TITLE: 太上道德眞經集註
#+DATE: 2015-08-29 00:21:50
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0095_HFL_002-021b>
#+PROPERTY: JUAN 3
¶<md:KR5c0095_HFL_003-001a>¶¶¶¶¶¶<pb:KR5c0095_CK-KZ_02p033a>
持而盈之章第九¶
持而盈之不如其已揣而銳之不可長保¶
　御註曰盈則溢矣銳則挫矣萬物之理盈¶必有虧不知持後
　以處先執虛以馭滿而¶沉溺滿盈之欲是增傾覆之禍故不
　如其¶已物之變無窮吾之智有盡前識者道之¶華愚之始也
　揣物之情而鋭於進取則智¶有時而困可長保乎¶<md:KR5c0095_HFL_003-001b>¶
　碧虛子陳景元曰嚴君平曰富貴之於我¶猶登山而長望也
　名勢之於我猶奔電之¶忽過也¶
　潁濱蘇轍曰知盈之必溢而以持固之不¶若不盈之安也知
　銳之必折而以揣先之¶不知揣之不可必恃也若夫聖人有
<pb:KR5c0095_CK-KZ_02p033b>
　而¶不有尙安有盈循理後行尙安有銳無盈則¶無所用持無
　銳則無所用揣矣¶
　葉夢得曰道欲其不盈爲其盈而持之則¶必覆不若無所執
　而聽其虧之爲愈也道¶<md:KR5c0095_HFL_003-002a>¶欲挫其銳幸其銳而揣之則必折不
　若無¶所度而長保之爲愈也盈不持則無䘮己¶之患銳不揣
　則無敵物之憂¶
　黃茂材曰道無執也而欲其虛持而盈之¶其可乎道無體也
　而欲其圓揣而銳之其¶可乎此皆在於非道非道早已又安
　能長¶保¶
　林東曰道之爲道惡盈而好謙惡銳而以¶不露圭角之爲尙
<pb:KR5c0095_CK-KZ_02p034a>
　假使於盈而能持於銳¶而能揣不若無盈無銳之安且久也
　盈與¶<md:KR5c0095_HFL_003-002b>¶銳非道中物以其易溢易折非安且久之¶理也¶
金玉滿堂莫之能守富貴而驕自遺其咎¶
　御註曰金玉富貴非性命之理也外物之¶不可恃而有者也¶
　碧虛子陳景元曰嚴君平曰金玉之於身¶而名勢之與神若
　氷若炭勢不俱存故名¶者神之穢也利者身之害也養神之
　穢積¶身之害損我之所成而益我之所敗得之¶以爲利失之
　以爲害則彼思慮迷而趣舍¶<md:KR5c0095_HFL_003-003a>¶悖也¶
　黃茂材曰金玉如所謂被褐懷玉非世間¶金玉也富貴如所
　謂知我者希則我貴矣¶非世間富貴也古之人有所得於中
<pb:KR5c0095_CK-KZ_02p034b>
　天下¶事物不足以動其心重内而輕外貴已而¶賤物故易至
　於驕晉嵇康之徒相與淸談¶崇尙玄妙非無得於道而以陵
　人傲物卒¶至於禍宜乎老氏以爲戒也¶
功成名遂身退天之道¶
　御註曰功成者隳名成者虧日中則昃月¶<md:KR5c0095_HFL_003-003b>¶盈則蝕物之理也
　聖人睹成壞之相因識¶盈虛之有數超然自得不累於物無
　復驕¶盈之患非知天者孰能與此故曰功成名¶遂身退天之
　道四時之運功成者去是天¶之道知進而不知退知存而不
　知亡知得¶而不知喪能勿悔乎伊尹曰臣罔以寵利¶居成功¶
　碧虛子陳景元曰夫大功旣成顯名已遂¶而不知休退者何
<pb:KR5c0095_CK-KZ_02p035a>
　人哉且高鳥盡良弓藏¶狡兔死獵狗烹勢使然也惟體天道
　之盈¶<md:KR5c0095_HFL_003-004a>¶虛知進退存亡者至人哉¶
　黃茂材曰功者無功之功非世所謂功也¶名者無名之名非
　世所謂名也功成名遂¶而身退觀諸四時之序亦可以見天
　道老¶莊列子范蠡四皓安期生東方朔古之有¶道者也史皆
　不載其所終豈非道成而退¶人莫得而知耶¶
　　
載營魄章第十¶
載營魄抱一能無離乎¶
　御註曰魄陰也麗於體而有所止故老氏¶<md:KR5c0095_HFL_003-004b>¶於魄言營魂陽也
　託於氣而無不之故易¶於魂言遊聖人以神御形以魂制魄
<pb:KR5c0095_CK-KZ_02p035b>
　故神¶常載魄而不載於魄如車之運百物載焉¶如時之行寒
　暑往焉心有天遊六徹相因¶外天地遺萬物而神未嘗有所
　困也豈復¶滯於魄哉又天一生水於物爲精地二生¶火於物
　爲神精神生於道形本生於精守¶而勿失與神爲一則精與
　神合而不離以¶精集神以神使形以形存神精全而不虧¶神
　用而不竭形生而不敝如日月之麗乎¶<md:KR5c0095_HFL_003-005a>¶天如草木之麗乎土
　未嘗離也竊嘗申之¶人之生也因精集神體象斯具四達並
　流¶無所不極上際於天下蟠於地化育萬物¶不可爲象其名
　爲同帝而世之愚者役已¶於物失性於俗無一息之頃内存
　乎神馳¶無窮之欲外喪其精魂反從魄形反累神¶而下與萬
<pb:KR5c0095_CK-KZ_02p036a>
　物俱化豈不惑焉¶
　碧虛子陳景元曰道家以陽神曰魂魂樂¶其生陰鬼曰魄魄
　好其殺魂則遊魄則靜¶白虎通曰營者營營不定貌故謂魂
　爲營¶<md:KR5c0095_HFL_003-005b>¶也舊說曰載乘也營魂也又謂營護陽氣¶夫魂爲陽精
　魄爲陰靈陽精喜動逝故仙¶書有拘留之術陰靈喜浮惑故
　仙書有制¶伏之法使其形體常乘載陽精陰靈抱守¶太和純
　一之氣令無散離永保長年矣夫¶道之抱一如鑑之含明眀
　豈離鑑乎此教¶人養神也今解曰能無離乎者老氏審問¶之
　辭也¶
　潁濱蘇轍曰聖人性定而神凝不爲物遷¶雖以魄爲舍而神
<pb:KR5c0095_CK-KZ_02p036b>
　所欲行魄無不從則神¶<md:KR5c0095_HFL_003-006a>¶常載魄矣眾人以物役性神昬而不
　治則¶神聽於魄耳目困以聲色鼻口勞以臭味¶魄所欲行而
　神從之則魄常載神矣故教¶之以抱神載魄使兩者不相離
　此固聖人¶所以修身之要至於古之眞人深根固蒂¶長生久
　視其道亦由是也¶
　王雱曰魄陰物形之主也神之爲物廣大¶通達而不自了者
　神常載於魄故神反拘¶於形體此廣者所以狹通者所以滯
　也欲¶學此道者常先廓其志氣勿累於形體使¶<md:KR5c0095_HFL_003-006b>¶神常載魄而
　不載於魄則可以抱一而體¶神矣竊嘗論曰人之旣死有升
　沉之異良¶由滅神徇形以神從魄故至於淪乎幽陰¶化爲異
<pb:KR5c0095_CK-KZ_02p037a>
　物也若夫神完之人雖魄之陰滯¶精與神爲一而無所不至
　矣聖人之死曰¶神不從魄也其始也亦載魄而已¶
　陸佃曰魂爲陽陽爲動魄爲陰陰爲止魂¶者神之佐其動有
　變而無化魄者精之輔¶其止有化而無變故魂言遊魄言營
　遊魂¶以言其變營魄以言其止載營魄所以外¶<md:KR5c0095_HFL_003-007a>¶運抱一所以
　内守也故曰載營魄抱一能¶無離乎載魄所以致運抱一所
　以致守而¶内外常合而無離矣¶
　劉涇曰人之生諸陽爲魂諸陰爲魄各有¶名象而藏於肝肺
　之間下士知之上士見¶之精與神相依以生而並精出入者
　魄也¶與神往來者魂也此篇言載營魄營卽魂¶是也黃帝曰
<pb:KR5c0095_CK-KZ_02p037b>
　動以營身謂之魂易曰遊魂¶爲變莊子曰其魂不疲皆爲魂
　主經營動¶作爲一身之運爲魄則並精出入主化成¶<md:KR5c0095_HFL_003-007b>¶變而已
　今百骸九竅具吾形者魄之屬也¶使非魂以營之則與行尸
　何以異乎魄不¶可以無魂猶月不可以無日魄待魂而成¶營
　月待日而生光此言魂之用而曰營言¶魄之體而曰魄也載
　謂以形載也形車也¶魄與魂車之積也¶
　道眞仁靜先生曹道冲曰形體本無知覺¶以其載負魂魄故
　有動作魂爲陽利於淸¶虛魄爲陰好於營爲雖大槪謂之魂
　魄而¶老子獨言魄者以陰魄好營營於慾故也¶<md:KR5c0095_HFL_003-008a>¶
　葉夢得曰人之生也以心藏神以腎藏精¶以肝藏魂以肺藏
<pb:KR5c0095_CK-KZ_02p038a>
　魄而後形體立精神之¶運形體不能拘而魂魄者所以守其
　形體¶者也魂出乎陽故升而上者散而無不之¶易謂之遊魂
　魄出乎陰故沉而下者滯而¶不能去老氏謂之營魄營者有
　方之言也¶善攝生者常使陽勝陰陰不能撓陽故魂¶每載魄
　而與之俱¶
　晦菴朱熹曰以車承人謂之載古今世俗¶之通言也以人登
　車亦謂之載則古文史¶<md:KR5c0095_HFL_003-008b>¶類多有之如漢紀云劉章從謁者與
　載韓¶集云婦人以孺子載葢皆此意今所謂營¶者字與熒同
　而爲晶明光炯之意其所謂¶魄則亦若余之所論於九歌者
　耳其意葢¶以魂陽動而魄陰靜魂火二而魄水一故¶曰載營
<pb:KR5c0095_CK-KZ_02p038b>
　魄抱一能勿離乎言以魂加魄以¶動守靜以火迫水以二守
　一而不相離如¶人登車而常載於其上則魂安靜而魄精¶明
　火不燥而水不溢固長生久視之要訣¶也但爲之說者不能
　深考如河上公以營¶<md:KR5c0095_HFL_003-009a>¶爲魂則固非字義而又并言人載魂魄
　¶之上以得生當愛養之則又失其文意獨其¶載字之義粗爲
　得之然不足以補其所失¶之多也若王輔嗣以載爲處以營
　魄爲人¶所常居之處則亦河上之意至於近世而¶蘇子由王
　元澤之說出焉則此二人者平¶生之論如水火之不同而於
　此義皆以魂¶爲神以魄爲物而欲使神常載魄以行不¶欲使
　神爲魄之所載洪慶善亦謂陽氣充¶魄爲魂魂能運動則其
<pb:KR5c0095_CK-KZ_02p039a>
　生全矣則其意亦¶<md:KR5c0095_HFL_003-009b>¶若蘇王之云而皆以載爲以車承人之義¶
　矣是不唯非其文意且若如此則是將使¶神常勞動而魄亦
　不得以少息雖幸免於¶物欲沉溺之累而窈冥之中精一之
　妙反¶爲强陽所挾以馳騖於紛拏膠擾之塗卒¶以陷於眾人
　傷生損夀之域而不自知也¶
專氣致柔能如嬰兒乎¶
　御註曰易曰乾其靜也專楊雄曰和柔足¶以安物靜而不雜
　之謂專和而不暴之謂¶柔嬰兒居不知所爲行不知所之不
　藏是¶<md:KR5c0095_HFL_003-010a>¶非美惡故氣專而致柔孟子曰蹶者趨者¶是氣也而反
　動其心心不足以專氣則氣¶有蹶趨之不正而心至於僨驕
<pb:KR5c0095_CK-KZ_02p039b>
　而不可係¶聖人虛己以遊世心無使氣之强則其靜¶而不雜
　和而不暴與嬰兒也奚擇故曰能¶如嬰兒乎孟子曰其爲氣
　也至大至剛以¶直養而無害則塞乎天地之間老氏之專¶氣
　則曰致柔何也至剛以行義致柔以復¶性古之道術無乎不
　在¶
　碧虛子陳景元曰舊說曰專一也任也氣¶<md:KR5c0095_HFL_003-010b>¶者冲和妙氣也又
　自然之氣也夫人卓然¶獨化禀自然冲和妙氣氣降形生自
　無染¶雜若乃專任冲妙知見都忘使氣自純和¶形自柔弱不
　爲眾惡所害是得嬰兒之全¶和也此教人養氣也¶
　潁濱蘇轍曰神不治則氣亂强者好鬬弱¶者喜畏不自知也
<pb:KR5c0095_CK-KZ_02p040a>
　神治則氣不妄作喜怒¶各以其類是之謂專氣神虛之至也
　氣實¶之始也虛之極爲柔實之極爲剛純性而¶亡氣是之謂
　致柔嬰兒不知好惡是以性¶<md:KR5c0095_HFL_003-011a>¶全性全而氣微氣微而體柔專
　氣致柔能¶如嬰兒極矣¶
　王雱曰人生有三曰精曰神曰氣精全則¶神王神王則能帥
　氣矣神衰而不足以帥¶氣則動作不常使人陷於非道孟子
　曰志¶者氣之帥也楊雄曰氣者所適善惡之馬¶歟帥懦而眾
　悖則帥必亡馬怒而御疲則¶車必敗神不能專氣則喜怒哀
　樂惟氣所¶爲流陷越佚理固然也古之士無不曉此¶苟未及
　此則當淸心以防之孔子所謂三¶<md:KR5c0095_HFL_003-011b>¶戒皆防氣也門人獨顔回
<pb:KR5c0095_CK-KZ_02p040b>
　能專氣故曰不¶遷怒氣之暴在陽而陽之發者莫暴於怒¶於
　怒可以無遷則非專氣而何人生本具¶聖質氣佚而不能專
　故自壯以往離道彌¶遠能抱一則神王神王則氣柔氣柔則
　眞¶全所以與嬰兒同專者有而擅其權之謂¶
　陸佃曰葢內守者氣之所以致專外運者¶氣之所以致柔其
　守致專其運致柔而其¶德比於赤子則然后其心可以疏瀹
　其神¶可以澡雪而照之於天萬法俱空而無一¶<md:KR5c0095_HFL_003-012a>¶法之累也故
　言專氣致柔能如嬰兒乎¶
　道眞仁靜先生曹道冲曰心旣散辭氣亦¶蕩流問爾能專守
　一氣通於無間與物不¶逆柔而至順復命全眞如嬰兒在胎
<pb:KR5c0095_CK-KZ_02p041a>
　中乎¶
　陳象古曰氣爲動用之先柔爲剛强之本¶
　晦菴朱熹曰專非守之謂也只是專一無¶間斷致柔是到那
　柔之極處纔有一豪發¶露便是剛這氣便粗了¶
滌除玄覽能無疵乎¶
　碧虛子陳景元曰舊說曰滌洗也除遣也¶<md:KR5c0095_HFL_003-012b>¶理也玄覽心照也
　疵病也夫人當洗滌塵¶垢除遣五情内外淸虛心照萬事瑕
　疵之¶病瑩然不生此教人修心也自此上三事¶約人修身自
　此下三事勸人治國也經曰¶修之身其德乃眞修之天下其
　德乃溥也¶今解曰能無疵乎者言人欲要洗心除垢¶冥察內
<pb:KR5c0095_CK-KZ_02p041b>
　外之事當能自省已躬無有疵瑕¶之病乎¶
　潁濱蘇轍曰聖人外不爲魄所載內不爲¶氣所使則其滌除
　塵垢盡矣於是其神廓¶<md:KR5c0095_HFL_003-013a>¶然玄覽萬物知其皆岀於性等觀淨
　穢而¶無所瑕疵矣¶
　臨川王安石曰滌除洗心也玄覽觀妙也¶如月之明如珠之
　瑩能無疵乎¶
　劉涇曰此章以全精全氣全神爲學道之¶根故無離以言養
　精如嬰兒以言養氣無¶疵以言養神也¶
　陳象古曰滌如水之濯也除如掃糞穢也¶玄覽於是可全矣
　無疵玄覽之要妙故又¶教之以不可以有疵瑕也¶<md:KR5c0095_HFL_003-013b>¶
<pb:KR5c0095_CK-KZ_02p042a>
　淸源子劉驥曰聖人以此洗心退藏於密¶則滌除萬念而玄
　覽妙理何疵之有¶
愛民治國能無爲乎¶
　碧虛子陳景元曰舊說曰愛民者當愛民¶如赤子臨政不可
　苛虐賦役不可傷性治¶國者當務農簡事使民各遂其業而
　安其¶生斯無爲之化也今解曰能無爲乎者言¶人君欲愛養
　萬民令不傷天性治國務農¶使無繁細常能淸靜無爲乎¶
　潁濱蘇轍曰旣以治身又推其餘以及人¶<md:KR5c0095_HFL_003-014a>¶雖至於愛民治國
　一以無心遇之苟其有¶心則愛民者適所以害之治國者適
　所以¶亂之也¶
<pb:KR5c0095_CK-KZ_02p042b>
　臨川王安石曰愛民者以不愛愛之乃長¶治國者以不治治
　之乃長惟其不愛而愛¶不治而治故曰無爲夫無爲者用天
　下之¶有爲有爲者用天下之不足然老子方言¶其反本而曰
　愛民治國者何也葢老子爲¶言其反本遂自道而起教所謂
　吉凶與民¶同患是也不惟老子之言若是凡古之聖¶<md:KR5c0095_HFL_003-014b>¶人皆如
　此也¶
　劉涇曰莊子曰道之眞以治身其緒餘以¶治國家愛民仁也
　治國政也王侯之事不¶能無爲視以芻狗則得之¶
　淸源子劉驥曰老氏方言其反本而繼之¶以愛民治國何也
　葢一身之設一國之象¶也聖人以心爲君以身爲國以氣爲
<pb:KR5c0095_CK-KZ_02p043a>
　民無¶爲而尊君之道也心無爲而尊於上萬氣¶自行百骸自
　治保氣所以愛民全形所以¶治國無爲也則用天下而有餘
　有爲也¶<md:KR5c0095_HFL_003-015a>¶則爲天下用而不足故愛民治國能無爲乎¶
　黃茂材曰夫學道而至於無爲豈一日之¶積哉抱一矣致柔
　矣玄覽無疵矣然後可¶以至於無爲儻未能是而强欲至於
　無¶爲之地夫是之謂坐馳去道益遠國譬則身¶也民譬則神
　也愛民治國與其身同¶
天門開闔能爲雌乎¶
　御註曰經曰知其雄守其雌爲天下谿聖¶人體天道之變化
　卷舒啟閉不違乎時柔¶剛微彰惟其所用然未嘗先人而常
<pb:KR5c0095_CK-KZ_02p043b>
　隨人¶<md:KR5c0095_HFL_003-015b>¶未嘗勝物而嘗下物故天下樂推而不厭¶能爲雌於是
　乎在¶
　碧虛子陳景元曰天門者自然之門也自¶然生太極太極生
　天地天地生陰陽陰陽¶生萬物死萬物生死由之而往來故
　謂之¶天門開謂散施闔謂歙斂開則生成闔則¶衰滅雖生萬
　物而未見其生生者雖死萬¶物而未見其死死者生生死死
　而莫見其¶形得不謂之自然乎能體自然者其唯大¶人乎夫
　大人量包宇宙氣含陰陽所爲雌¶<md:KR5c0095_HFL_003-016a>¶靜則生死王衰不入於胷
　中雌靜者自然¶之妙用也此戒治身治國者當以雌靜是¶守¶
　臨川王安石曰夫萬物由是而出由是而¶入故謂之天門有
<pb:KR5c0095_CK-KZ_02p044a>
　開闔則有動靜有動靜¶則有雌雄惟其守雌以勝雄守靜以
　勝動¶故曰天門開闔能爲雌乎¶
　劉涇曰成人事者必因天道故此言天門¶莊子曰天門無有
　也萬物出乎無有易曰¶一闔一闢謂之變葢天道主變愛民
　治國¶<md:KR5c0095_HFL_003-016b>¶因諸天而已何事於雄不得己則亦應焉¶而已¶
　道眞仁靜先生曹道冲曰開闔者變化之¶道雌靜者畜養之
　德¶
　黃茂材曰天門顖門也今嬰兒腦顖中開¶闔不住修眞至此
　可以上通天道故謂之¶天門雌與牝同¶
明白四達能無知乎¶
<pb:KR5c0095_CK-KZ_02p044b>
　潁濱蘇轍曰明白四達心也是心無所不¶知然而未嘗有能
　知之心也夫心一而已¶<md:KR5c0095_HFL_003-017a>¶苟又有知之心者則是二也自一而
　二蔽¶之所自生而愚之所自始也今夫鏡之於¶物來則應之
　而己矣又安得知應物者乎¶本則無有以意加之此妄之源
　也¶
　黃茂材曰無知者無所不知猶人開眼而¶視無所不見何嘗
　曰吾有見焉有見有不¶見謂之眼病有知有不知謂之心病
　自抱¶一凡六進而後進於無知是以齧缺問於¶王倪四問而
　四不知齧缺因躍而大喜良¶有以也¶<md:KR5c0095_HFL_003-017b>¶
生之畜之生而不有爲而不恃長而不宰是¶謂玄德¶
<pb:KR5c0095_CK-KZ_02p045a>
　御註曰聖人存神知化與道同體則配神¶明育萬物無不可
　者生之以遂其性畜之¶以極其養無愛利之心焉故生而不
　有¶無矜伐之行焉故爲而不恃無刻制之巧焉¶故長而不宰
　若是者其德深矣遠矣與物¶反矣故曰是謂玄德¶
　碧虛子陳景元曰言修身治國能行上六¶事卽如道之生物
　不塞其原任其自成而¶<md:KR5c0095_HFL_003-018a>¶已德之養物不禁其性全其素分而
　己夫¶萬物卓爾獨生聖人豈有乎哉羣類各自¶營爲聖人何
　恃乎哉且物自長養聖人安¶能主宰乎哉斯乃忘功忘物洞
　入冥極是¶謂淵德也王弼曰淵德者有德而不知其¶主乎幽
　冥也¶
<pb:KR5c0095_CK-KZ_02p045b>
　王雱曰玄爲妙體德之至也昔舜在側微¶書稱玄德葢至德
　常在於無思無爲¶
　道眞仁靜先生曹道冲曰雖生成在我任¶其賦命不專而有
　之雖雕刻眾形造化萬¶<md:KR5c0095_HFL_003-018b>¶物不恃其能長養於物不主其功潛
　被嘿¶通不自彰顯故曰玄德¶
　陳象古曰生則品物流形各正性命也育¶則養之以冲和之
　氣得遂其自然生死也¶育之之功治天下之所有也萬物生
　之¶以奉己而不以爲有故亦爲而不恃長而不¶宰矣玄德運
　之在心不彰於外是也¶
　黃茂材曰經凡兩言此矣前者所言道也¶(是第二章)今之所言德
<pb:KR5c0095_CK-KZ_02p046a>
　也道降而爲德德之妙¶者復與道合故謂之玄德¶<md:KR5c0095_HFL_003-019a>¶
　　
三十輻章第十一¶
三十輻共一轂當其無有車之用埏埴以爲¶器當其無有器之
用鑿戸牖以爲室當其無¶有室之用¶
　御註曰有無一致利用出入是謂至神有¶無異相在有爲體
　在無爲用陰陽之運萬¶物之理也車之用在運器之用在盛
　室之¶用在虛妙用出於至無變化藏於不累如¶鑑無象因物
　顯照¶
　碧虛子陳景元曰此明有無功用相資而¶<md:KR5c0095_HFL_003-019b>¶立當其轂中空虛
　輪得以轉行車中空虛¶人所以載其上故其空無之處是有
<pb:KR5c0095_CK-KZ_02p046b>
　轉行¶容載之用也埏和也埴粘土也謂工人範¶和粘土陶成
　形器取其器中空無之處是¶有盛受諸物之用也鑿穿也半
　門曰戸門¶傍窓謂之牖古者穴處謂穿鑿穴中之¶土以覆其
　上爲戸牖居室也取其室中空¶無之處故人有安存出入之
　用也¶
　道眞仁靜先生曹道冲曰三者皆於外有¶以成形內虛而受
　物虛因有以能受有假¶<md:KR5c0095_HFL_003-020a>¶無以爲用¶
　淸源子劉驥曰扁鵲言人身中有五藏眞¶氣之所會五藏各
　有六氣故有五六三十¶之會原猶車之三十輻也流轉不息
　通於¶一樞猶三十輻之共一轂也聖人知變化¶之樞機假有
<pb:KR5c0095_CK-KZ_02p047a>
　爲之形體以身爲爐三宮爲¶鼎造化於虛無恍惚之中如所
　乘之車所¶用之器所居之室在有爲體在無爲用¶
　晦菴朱熹曰無是轂中空處惟其中空故¶能受軸而運轉不
　窮猶傘柄上木管子眾¶<md:KR5c0095_HFL_003-020b>¶骨所會者緣管子中空又可受傘柄
　而開¶闔下上車之轂亦猶是也莊子所謂樞始¶得其環中以
　應無窮亦此意¶
　黃茂材曰有有中之有有無中之有無中¶之有其用無窮有
　中之有其利甚博輻轂¶以爲車埏埴以爲器戸牖以爲室此
　則¶有中之有民之賴其利也博矣雖無車而有¶車之用雖無
　器而有器之用雖無室而有¶室之用此則無中之有至人達
<pb:KR5c0095_CK-KZ_02p047b>
　士資其用¶也無窮今參同契黃庭經多載是說葢有¶<md:KR5c0095_HFL_003-021a>¶所由來
　矣¶
故有之以爲利無之以爲用¶
　潁濱蘇轍曰非有則無無以致其用非無¶則有無以施其利
　是以聖人常無以觀其¶妙常有以觀其徼知兩者之爲一而
　不可¶分則至矣¶
　陸佃曰有無相用不可以一偏故無無則¶不足以用有無有
　則不足以見無以有爲¶利則或至於止以無爲用則用常至
　於¶無窮¶<md:KR5c0095_HFL_003-021b>¶
　道眞仁靜先生曹道沖曰有者適時之利¶無者眞常之用在
<pb:KR5c0095_CK-KZ_02p048a>
　人身則駕御主持神與¶炁也無者虛妙之神炁也有者凝滯
　之形¶骸也心運以氣隨假形以爲利氣動以形¶隨假神而爲
　用此二者有無之相須也¶
　淸源子劉驥曰有以爲利無以爲用世之¶昧者唯聞捨身之
　道未達卽身之妙此老¶氏所以引車器室而詳喻之也是猶
　乾坤¶成列而易立乎其中乾坤毁則無以見易¶形體毁則無
　以保神所以貴乎形神俱妙¶<md:KR5c0095_HFL_003-022a>¶也
　　
五色章第十二¶
五色令人目盲五音令人耳聾五味令人口¶爽馳騁田獵令人
心發狂難得之貨令人行¶妨¶
<pb:KR5c0095_CK-KZ_02p048b>
　碧虛子陳景元曰五色之設黼黻文章别¶尊卑之飾斯則五
　色之用也而後世爲錦¶繡之麗靑黃悅目逐物外遷傷精喪
　明不¶能徹視無色之色非盲而何五音之設金¶石絲竹通天
　地之氣斯則五音之用也而¶<md:KR5c0095_HFL_003-022b>¶後世作鄭衞之聲淫哇悅耳耽
　營不已蕩¶性塞聰不能冥聽無聲之聲非聾而何五¶味之說
　鹽梅調適養人之體斯則五味之¶用也而後世有熊掌之嗜
　芻豢美口饕餮¶無厭濁神穢眞不能内嘗無味之味非爽¶而
　何爽亡也差也失也田獵者國之常禮¶以講武事示民時也
　天子諸侯每𡻕三田¶一爲乾豆祭祀宗廟也二爲賓客交二
　國¶之好也三充君之庖食以時也時之不田¶則曰不恭不以
<pb:KR5c0095_CK-KZ_02p049a>
　時則謂之暴天物故春蒐¶<md:KR5c0095_HFL_003-023a>¶夏苗秋獮冬狩若不遵法度馳騁
　逐境禽¶荒無節暴物傷農登崖踰險旬月不返心¶神發亂非
　狂而何夫金銀珠玉難得之寶¶貨人若貪取無厭采求不已
　則道行妨傷¶而身多勞辱也嚴君平曰五色重而天下¶盲五
　音調而天下聾五味和而天下喑田¶獵興而天下狂珠玉貴
　而天下勞幣帛通¶而天下傾是故五色者陷目之錐也五音¶
　者塞耳之椎也五味者斬舌之鉞也田獵¶者狂惑之帥也遠
　方之貨天下之所以違¶<md:KR5c0095_HFL_003-023b>¶也難成之物天下之所以微也凡此
　數者¶變而相生不可窮極難明而易滅也難得¶而易失也殃
　禍之閭而危亡之室也求之¶以自賊而居之以自殺也此上
<pb:KR5c0095_CK-KZ_02p049b>
　戒君王而¶下訓兆民也¶
　潁濱蘇轍曰視色聽音嘗味其本皆出於¶性方其有性而未
　有物也至矣及目緣五¶色耳緣五音口緣五味奪於所緣而
　忘其¶本則雖見而實盲雖聞而實聾雖嘗而實¶爽也¶<md:KR5c0095_HFL_003-024a>¶
　劉涇曰人之身竅肝爲目竅腎爲耳竅脾¶爲口而與五色聲
　味同爲死生此大患也¶而愚者見色不見其害猶弗見也聞
　聲不¶聞其患猶弗聞也嘗味不嘗其患猶弗嘗¶也故見作盲
　聞作聾嘗作爽是作之也非¶疾也疾則虧其體而已見聞嘗
　性固有在¶焉莊子曰屬性乎五色雖通如離朱非吾¶所謂明
　屬性乎五聲雖通如師曠非吾所¶謂聰屬性乎五味雖通如
<pb:KR5c0095_CK-KZ_02p050a>
　俞兒非吾所謂¶藏亦以係物失己而己受患爲先故耳次¶<md:KR5c0095_HFL_003-024b>¶目
　受患爲深故口次耳又內狂其心外妨¶其行則吾身之患備
　矣馳馬從禽此兩者¶能亂人之陽以動其心以至於發狂者
　¶而彼反資以爲樂黃帝則曰狂之病妄行不¶休其說是也妨
　害也行所以行己難得之¶貨使人昏於同利則爲害大矣¶
　道眞仁靜先生曹道冲曰五色炫亂視極¶則損明五音喧雜
　聽極則損聰爽者失也¶人皆縱嗜好之常情失恬淡之眞味
　故眞¶人潄玉池以飲津固靈根以含氣也畋獵¶<md:KR5c0095_HFL_003-025a>¶者極其精神
　以瞻望困其氣血以馳騖是¶使心志散亂猖獗發狂害物傷
　和莫甚於¶此亦如世俗奔逐情慾趨走聲利失志沮¶氣然後
<pb:KR5c0095_CK-KZ_02p050b>
　休息貨者非賦分之所有妄求徼¶取是謂難得與人善行有
　所妨礙¶
　黃茂材曰所貴於目者爲其見道若不見¶道與盲無異非蔽
　於五色而然乎所貴於¶耳者爲其聞道若不聞道與聾無異
　非淫¶於五音而然乎道之出口淡乎無味若以¶肥甘爲美又
　安知其所謂淡然者今人嚥¶<md:KR5c0095_HFL_003-025b>¶納津液久而自不愛食五味葢
　得於此馳¶騁畋獵固未至於狂而以淸靜無爲者觀¶之豈不
　爲狂昔韓退之論擊毬之害曰凡¶五藏之繫絡甚微坐立必
　垂於胷臆之間¶而以之顚頓馳騁其危哉夫稍知道者視¶金
　帛珠玉如糞土然何至於尙貨葢非此¶之謂也當是時神農
<pb:KR5c0095_CK-KZ_02p051a>
　本草黃帝素問己行¶於人間將必有食芝餐玉養丹竈之說
　老¶子以爲是皆身外難得之物無益於生妨¶人多矣不若求
　之吾身之爲易也¶<md:KR5c0095_HFL_003-026a>¶
是以聖人爲腹不爲目故去彼取此¶
　御註曰八卦坤爲腹以厚載而容也離爲¶目以外視而明也
　厚載而容則無所不受¶外視而明則有所不及聖人以天下
　爲度¶故取此能容之腹非事事而治之物物而¶察之故去彼
　外視之目莊子曰賊莫大於¶德有心而心有眼故聖人去之¶
　潁濱蘇轍曰聖人視色聽音嘗味皆與人¶同至於馳騁畋獵
　未嘗不爲而難得之貨¶未嘗不用也然人皆以爲病而聖人
<pb:KR5c0095_CK-KZ_02p051b>
　獨以¶<md:KR5c0095_HFL_003-026b>¶爲福何也聖人爲腹而眾人爲目目貪而¶不能受腹受
　而未嘗貪故也彼物之自外¶至者也此性之凝於內者也¶
　道眞仁靜先生曹道冲曰守綿綿之氣以¶實腹去察察之視
　以養明也¶
　陳象古曰爲腹則實其腹也內藏其明者¶也不爲目則防其
　外境之侵鑠我也彼外¶也此內也是聖人之所取舍也¶
　淸源子劉驥曰聖人不爲聲色五味畋獵¶貨財所惑所以爲
　腹不爲目也腹者有容¶<md:KR5c0095_HFL_003-027a>¶於內目者有見於外聖人收視反聽
　遺元¶復命治其內而不治其外求諸己而不求¶諸人所謂明
　者非見彼也自見而已所謂¶聰者非聞彼也自聞而己所謂
