# -*- mode: mandoku-view -*-
#+TITLE: 太上道德眞經集註
#+DATE: 2015-08-29 00:21:50
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0095_HFL_008-021b>
#+PROPERTY: JUAN 9
¶¶<md:KR5c0095_HFL_009-001a>¶¶<pb:KR5c0095_CK-KZ_03p032b>
　　
大道汎兮章第三十四¶
大道汎兮其可左右¶
　御註曰汎然無所繫故動靜不失往來不¶窮左之右之而無
　不可¶
　碧虛子陳景元曰汎汎乎滿乎太空而無¶所繫著者其惟道
　之體乎或可於左或可¶於右皆逢其原而無所不周者其惟
　道¶之用乎¶<md:KR5c0095_HFL_009-001b>¶
　穎濱蘇轍曰汎兮無可無不可故左右上¶下周旋無不至也¶
　王雱曰汎然不倚一物故用之無所不通¶
　葉夢得曰易曰一陰一陽之謂道易之言¶道以陰陽而老氏
<pb:KR5c0095_CK-KZ_03p033a>
　之獨曰萬物負陰而抱¶陽則爲之陰陽者誰乎故於此特以
　左右¶見之左陽也右陰也大道汎兮其無所倚¶故自陰而之
　陽則可以左自陽而之陰則¶可以右¶
　林東曰一説以左右爲佐佑説老氏書有¶<md:KR5c0095_HFL_009-002a>¶輔萬物之自然是
　也¶
萬物恃之以生而不辭功成不居¶
　穎濱蘇轍曰世有生物而不辭者必將名¶之以爲己有世有
　避物而不有者必將辭¶物而不生生而不辭成而不有者惟
　道¶而已¶
　臨川王安石曰萬物之資貸以生則亦恃¶之而不辭矣功成
<pb:KR5c0095_CK-KZ_03p033b>
　而不居巍巍乎其有成¶功蕩蕩乎民無能名是也¶
　道眞仁靜先生曹道沖曰萬物雖繁道皆¶<md:KR5c0095_HFL_009-002b>¶以無爲之妙而成
　之不以其多而拒之裁¶成萬物不以爲能¶
　陳象古曰不言巳之能生也不自有其成¶功也¶
　葉夢得曰萬物由乎其間則恃之以生者¶吾固不得辭非我
　也陰陽也及其功成吾¶亦不得名之有矣名且不得而况於
　實乎¶
　黃茂材曰萬物之生非道而何故不可得¶而辭生物之功亦
　爲大矣功成而不居其¶功¶<md:KR5c0095_HFL_009-003a>¶
衣被萬物而不爲主故常無欲可名於小矣¶萬物歸焉而不知
<pb:KR5c0095_CK-KZ_03p034a>
主可名於大矣是以聖人¶終不爲大故能成其大¶
　御註曰道復於至幽則小而與物辨顯於¶至變則大而與物
　交與物辨故常無欲與¶物交故萬物歸焉覆露乎萬物而不
　示其¶宰制之功故不爲主鼔舞乎羣眾而莫窺¶其歸往之迹
　故不知主夫道非小大之可¶名也云可名者道之及乎物者
　爾¶
　碧虛子陳景元曰杜光庭曰聖人愛民恤¶<md:KR5c0095_HFL_009-003b>¶物巨細申恩若可
　名於小矣任物遂性歸¶功於天又可名於大矣決道施化布
　德及¶人鼓以湻和之風被以淸靜之政忘功不¶有不自尊高
　故其盛業可大聖德可久以¶其不爲大故能成此尊大矣修
<pb:KR5c0095_CK-KZ_03p034b>
　身之士汎¶然無著若雲之無心水之任器可左可右¶隨方隨
　圓不滯於常物來斯應鑒物斯廣¶不均應用之心利物雖多
　不矜兼濟之德¶仁逮蠢動未始爲私眾善歸宗不爲之主¶是
　能彰非小非大之德無自尊自伐之稱¶<md:KR5c0095_HFL_009-004a>¶可以契上眞之大道
　矣¶
　穎濱蘇轍曰大而有爲大之心則小矣¶
　王雱曰有意於主則反與物對惟其主萬¶物而未嘗有意乃
　所以充塞無外而莫能¶離夫道之爲物方其小也未嘗不大
　方其¶大也未嘗離小但觀者各得其迹而已要¶而言之非小
　非大不可言傳可以意得自¶大則有其大有其大則小矣唯
<pb:KR5c0095_CK-KZ_03p035a>
　其非大而¶强名以大則眞大也¶
　道眞仁靜先生曹道沖曰不自爲大終爲¶<md:KR5c0095_HFL_009-004b>¶萬物之宗不自爲
　先終爲天地之祖¶
　陳象古曰物由道生不自爲主其施甚廣¶無欲觀妙乃道之
　幾可名於小其樸若全¶萬物歸已之恩不自恃其功沖而用
　之物¶莫能測故可名爲大¶
　黃茂材曰道無大小自吾無欲以觀之則¶謂之小自物不知
　所主以觀之則謂之大¶聖人體此以游於世豈不爲大乎然
　未嘗¶有自大之心¶
　　
執大象章第三十五¶<md:KR5c0095_HFL_009-005a>¶
<pb:KR5c0095_CK-KZ_03p035b>
執大象天下往往而不害安平泰¶
　御註曰象如天之垂象無爲也運之以健¶無言也示之以文
　聖人之御世處無爲之¶事行不言之教而民歸之如父母故
　曰執¶大象天下往陰陽和靜鬼神不擾羣生不¶傷萬物不夭
　民雖有智無所用之何害之¶有安則無危亡之憂平則無險
　陂之患泰¶者通而治也¶
　臨川王安石曰大象者道之喻執其大則¶爲萬物之所歸向
　吾能順性命之理受之¶<md:KR5c0095_HFL_009-005b>¶而不逆故往而不害能安則能平能
　平則¶能泰善安然後至於平平然後至於泰也¶
　道眞仁靜先生曹道沖曰無象者大象也¶母之於子也未有
<pb:KR5c0095_CK-KZ_03p036a>
　母處而子不往就之也¶物來附德猶子歸母不害其所利則
　相蓄¶養和平而安泰也¶
　達眞子曰大象者道之象也然道不可執¶聖人體之固若其
　執爾聖人體道則爲天¶下之所歸故曰執大象天下往往者
　歸往¶之謂也莫足以傾則曰安莫足以險則曰¶<md:KR5c0095_HFL_009-006a>¶平莫足以否
　則曰泰¶
　葉夢得曰大象猶大物也恍惚之間有物¶有象其藏深矣不
　可名以大執而示物然¶後其大者見焉天下始得從之而往
　吾雖¶受之而未嘗見其有物則雜然共處各安¶其性命之情
　並行而不相悖固未有能害¶之者也是以不失其居則安不
<pb:KR5c0095_CK-KZ_03p036b>
　違其分則¶平不逆其情則泰¶
　淸源子劉驥曰象者物之始見去道未遠¶故以喻道大象者
　無象之象虛無之眞也¶<md:KR5c0095_HFL_009-006b>¶身之虛而萬物至心之無而和氣歸
　故執¶大象天下往經所謂太虛内神六合朝眞¶亦此之謂也
　以至萬物之精華無極之物¶皆來歸之注焉而不滿酌焉而
　不竭利而¶不害爲而不爭故往而不害安平泰安則¶安於性
　命之情平則定乎内外之分泰則¶交通成和而上下與天地
　同流也¶
　黃茂材曰道本無象孰得而執然必有主¶之者故天下往焉
　往者謂其無往而不在¶也太古之時有羲皇在上天下之民
<pb:KR5c0095_CK-KZ_03p037a>
　含哺¶<md:KR5c0095_HFL_009-007a>¶而嬉鼓腹而遊無日不在乎道之中可謂¶安平泰矣又
　豈有害者哉¶
樂與餌過客止道之出言淡乎其無味視之¶不足見聽之不足
聞用之不可旣¶
　碧虛子陳景元曰此舉喻也夫音樂之和¶人必爲之少留饌
　餌之美客必爲之暫止¶樂之佚也耳滿而過焉餌之飫也舌
　味而¶爽焉客之止也主倦而厭焉夫法之初興¶民皆親之譽
　之及其獘也則民畏之侮之¶莊子曰仁義先王之蘧廬也止
　可以一宿¶<md:KR5c0095_HFL_009-007b>¶而不可以久處覯而多責此言法之用也¶隨世汙
　隆滯而久之理必敗矣旣敗豈有¶往而不害者哉旣受其害
<pb:KR5c0095_CK-KZ_03p037b>
　則奚足言其安¶平泰也夫樂佚餌飫則過爽隨焉大法一¶獘
　則畏侮彰焉若夫道之出言淡然無味¶所謂信言不美也淸
　靜無爲則民樂其性¶故含哺鼓腹而遊乎混茫則不知其所
　¶之矣豈有和悦之聲甘美之味而審聽咀嚼¶哉¶
　穎濱蘇轍曰作樂設餌以待來者豈不足¶<md:KR5c0095_HFL_009-008a>¶以止過客哉然而
　樂闋餌盡彼將捨之而¶去若夫執大象以待天下天下不知
　好之¶又况得而惡之乎雖無臭味形色聲音以¶悦人而其用
　不可盡矣¶
　臨川王安石曰夫五味之於口五聲之於¶耳世皆沉溺而不
　知反者以其悦之於口¶耳之間也唯道之於口則非味而常
<pb:KR5c0095_CK-KZ_03p038a>
　淡然¶耳惟其不悦於味而視道之無味不悦於¶聲而視道之
　無聲則視之不足見聽之不¶足聞而其用不可盡矣¶<md:KR5c0095_HFL_009-008b>¶
　道眞仁靜先生曹道沖曰樂者音樂也餌¶者飲食也旣就而
　歸附樂所以和其心食¶所以養其形内外得所雖過客亦留
　而¶不去而况其素來處者惟道深遠久大其言¶簡淡初聞甚
　淡久之味在其中矣非玄覽¶莫能見非聽幽莫能聞雖無近
　利久而用¶之始知無盡¶
　黃茂材曰張樂設餌過客且止聲色嗜欲¶之能悦人如此若
　夫道出於口則無味視¶於目則無色聽於耳則無聲然人能
　得而¶<md:KR5c0095_HFL_009-009a>¶用之其用無窮豈外物可比哉¶
<pb:KR5c0095_CK-KZ_03p038b>
　　
將欲歙之章第三十六¶
將欲歙之必固張之將欲弱之必固强之將¶欲廢之必固興之
將欲取之必固與之¶
　御註曰此聖人所以履霜而知堅氷之至¶
　碧虛子陳景元曰此一章先賢解之多端¶皆不條理其説或
　引孔子曰可與適道未¶可與權或引國家權變爲辭近乎縱
　橫¶之説此乃與陰符天機合矣在乎高識變通¶者密用爾¶<md:KR5c0095_HFL_009-009b>¶
　穎濱蘇轍曰未嘗與之而遽奪則勢有所¶不極理有所不足
　勢不極則取之難理不¶足則物不服然此幾於用智也與管
　仲孫¶武何異聖人之與世俗其迹固有相似者¶也聖人乘理
<pb:KR5c0095_CK-KZ_03p039a>
　而世俗用智乘理如醫藥巧¶於應病用智如商賈巧於射利¶
　臨川王安石曰天下之人常爲陰陽轉徙¶而不知反故欲張
　者必歙欲强者必弱知¶雄之爲動而當守其雌知白之爲明
　而當¶守其黑故處之以歙則天下之張皆歸之¶<md:KR5c0095_HFL_009-010a>¶而不爲彼之
　所歙持之以弱則天下之强¶皆歸之而不爲彼之所弱¶
　道眞仁靜先生曹道沖曰故知機者謹密¶也¶
　陳象古曰張極必歙强極必弱興極必廢¶與極必奪自然之
　理也¶
　淸源子劉驥曰物盛則衰物極則反乃消¶息盈虛之常理也
　日中則昃月滿則虧日¶月尚爾况其他乎此天之道¶
<pb:KR5c0095_CK-KZ_03p039b>
　黃茂材曰凡物有歙有張有弱有强有廢¶<md:KR5c0095_HFL_009-010b>¶有興有奪有予造
　化者未嘗容心於其間¶如日月寒暑相爲往來當其張也必
　有歙¶之者焉當其强也必有弱之者焉當其興¶也必有廢之
　者焉當其與也必有奪之者¶焉¶
是謂微明¶
　御註曰其未兆爲微而其理甚著賢人覩¶而眾莫知¶
　涑水司馬光曰知微之明¶
　臨川王安石曰非見機者不能與於此¶<md:KR5c0095_HFL_009-011a>¶
　達眞子曰自其張之微而明其有歙自其¶强之微而明其有
　弱¶
<pb:KR5c0095_CK-KZ_03p040a>
　黃茂材曰此理雖明達之者少故謂微明¶
　林東曰人當見微而知著是謂微明¶
柔之勝剛弱之勝强¶
　穎濱蘇轍曰聖人知剛强之不足恃故以¶柔弱自處天下之
　剛强方相傾相軋而吾¶獨柔弱以待之及其大者傷小者死
　而吾¶以不校坐待其斃此所謂勝也雖然聖人¶豈有意於此
　以勝物哉知勢之自然而居¶<md:KR5c0095_HFL_009-011b>¶其自然耳¶
　達眞子曰剛勝柔强勝弱形器之然也柔¶之勝剛弱之勝强
　道用之然也¶
　淸源子劉驥曰剛强所以勝人勝人則有¶時而力屈柔弱所
<pb:KR5c0095_CK-KZ_03p040b>
　以自勝自勝則吾往而¶不勝¶
　黃茂材曰柔未嘗求勝剛也而剛者常不¶能屈故曰柔勝弱
　未嘗勝强也而强者常¶不能加故曰弱勝¶
魚不可脱於淵國之利器不可以示人¶<md:KR5c0095_HFL_009-012a>¶
　御註曰淵者魚之所以藏其身利器者國¶之所以制人吞舟
　之魚蕩而失水則蟻能¶苦之故不可脱於淵聖人能窮海內
　而¶無智名威服萬物而無勇功而天下治¶
　碧虛子陳景元曰國家之權謀泄漏於民¶下則小夫得以玩
　弄况奸雄乎¶
　穎濱蘇轍曰魚之爲物非有爪牙之利足¶以勝物也然方其
<pb:KR5c0095_CK-KZ_03p041a>
　托於深淵雖强有力者¶莫能執之及其脫淵而陸則蠢然一
　物耳¶何能爲哉聖人居於柔弱而剛强者莫能¶<md:KR5c0095_HFL_009-012b>¶傷也非徒莫
　能傷也又將以全制其後此¶不亦天下之利器也哉魚惟脱
　於淵然後¶人得制之聖人惟處於柔弱而不厭故終¶能服天
　下此豈與眾人共之者哉¶
　臨川王安石曰魚之爲物深潛退伏而藏¶於深淵之中而不
　可脱於淵聖人之利器¶常隱於微妙而不可離於樸也¶
　道眞仁靜先生曹道沖曰淵者魚之所以¶存身脱則有鈎網
　之患道者人之所以生¶失者必有禍患之憂又利於國之器
　藏而¶<md:KR5c0095_HFL_009-013a>¶以息盜機豈可示於外也¶
<pb:KR5c0095_CK-KZ_03p041b>
　葉夢得曰聖人之於天下也蓋亦有運之¶者焉而不可以示
　人謂之利器吞舟之魚¶蕩而失水則螻蟻得而制之脱淵之
　病也¶是故聖人藏其用而不盡古者謂是爲神¶故曰神而化
　之使民宜之自伏羲至於文¶王因時之變立成器以爲天下
　利使斯民¶由之而不知者皆是物也是以民可使由¶之不可
　使知之雖吾孔子亦云不知是而¶一二以暴之則民必有伺
　其間而奪之者¶<md:KR5c0095_HFL_009-013b>¶此三代而下所以詐僞萌生而卒無以勝¶之
　者歟¶
　黃茂材曰庖丁爲文惠君語解牛之妙提¶刀而立爲之四顧
　爲之躊躇滿志善刀而¶藏之文惠君曰吾聞庖丁之言得養
<pb:KR5c0095_CK-KZ_03p042a>
　生焉¶由此觀之魚豈可脱於淵國之利器豈可¶以示人魚脱
　於淵必制於人國之利器示¶人必奪於人皆非善刀而藏之
　者也¶
　林東曰魚脱於淵而處陸則死人不可以¶捨福而趨禍國之
　利器以示人則謀動干¶<md:KR5c0095_HFL_009-014a>¶戈而有傷乎物則亦取禍之道¶
　　
道常無爲章第三十七¶
道常無爲而無不爲侯王若能守萬物將自¶化¶
　碧虛子陳景元曰夫道之常也湛寂不動¶故曰無爲應物而
　動物皆自用故曰無不¶爲夫侯王若能常以虛爲心亦以無
　爲身¶持守而不撓者故萬物將自從其化也經¶曰我無爲而
<pb:KR5c0095_CK-KZ_03p042b>
　民自化¶
　黃茂材曰道惟無爲故能無不爲若其有¶<md:KR5c0095_HFL_009-014b>¶爲則其爲也小矣
　侯王守此可以使萬物¶化萬物之化非道孰能然今云將自
　化者¶生而不有爲而不恃衣被萬物而不爲主¶也歟¶
化而欲作吾將鎭以無名之樸¶
　穎濱蘇轍曰聖人以無爲化萬物萬物化¶之始於無爲而漸
　至於作譬如嬰兒之長¶人僞日起故三代之衰人情之變日
　以益¶甚方其欲作而上之人與天下皆靡故其¶變至有不可
　勝言者苟其方作而不爲之¶<md:KR5c0095_HFL_009-015a>¶動終以無名之樸鎭之庶幾可
　得而止也¶
<pb:KR5c0095_CK-KZ_03p043a>
　道眞仁靜先生曹道沖曰旣化而泰民性¶過於泰則動作流
　蕩復以無名之樸鎭靜¶之民不可得而名狀之矣故定¶
　達眞子曰化而欲作道之散也無名之樸¶道之聚也以樸則
　無名固知化者有名也¶以化而欲作固知樸者不作也由是
　知鎭¶以無名之樸者使有名復歸於無名有作¶復歸於無作
　蓋以反本之謂也¶
　淸源子劉驥曰性靜謂之神神靜則萬化¶<md:KR5c0095_HFL_009-015b>¶安心動謂之情情
　動則萬化亡非陰陽賊¶之心則使之也故吾將鎭以無名之
　樸天¶眞之性道之大原不可得而名故以樸爲¶喻鎭以無名
　之樸者必靜必淸守性之眞¶惟寂惟寞體道之原居杳冥之
<pb:KR5c0095_CK-KZ_03p043b>
　内在恍惚¶之中離形去智不識不知物我兼忘與道¶爲一¶
無名之樸亦將不欲不欲以靜天下將自正¶
　御註曰易曰乾道變化各正性命乾道變¶化則無爲也各正
　性命則不欲以靜天下¶<md:KR5c0095_HFL_009-016a>¶將自正也以道治天下至於各正性
　命此¶之謂治之至¶
　穎濱蘇轍曰聖人中無抱樸之念外無抱¶樸之迹故樸全而
　用大苟欲樸之心尚存¶於胸中則失之遠矣¶
　葉夢得曰靜者盡性而至命者也夫然天¶下不期而自正矣
　莊周曰正正者不失其¶性命之情其知靜哉¶
　淸源子劉驥曰莊子所謂抱神以靜形將¶自正經所謂我好
