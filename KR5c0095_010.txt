# -*- mode: mandoku-view -*-
#+TITLE: 太上道德眞經集註
#+DATE: 2015-08-29 00:23:14
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5c0095_HFL_009-016a>
#+PROPERTY: JUAN 10
<pb:KR5c0095_YP-C_05xinji-07-0044a>
　靜而民自正皆此之謂¶<md:KR5c0095_HFL_009-016b>¶也¶
　黃茂材曰樸雖無名若存諸念則是未能¶無欲也古之至人
　非特於物也無欲其於¶道也亦無所欲淡然自守淸靜無爲
　天下¶各自正其性命而已吾何欲焉¶¶<md:KR5c0095_HFL_010-001a>¶¶¶¶¶

上德不德章第三十八¶
上德不德是以有德下德不失德是以無德¶上德無爲而無以
爲下德爲之而有以爲¶
　御註曰孔子不居其聖而爲聖之時乃所¶以有德認而有之
　自私以失道何德之有¶不思而得不勉而中不行而至上德
　也¶不思則不得不勉則不中不行則不至下德¶也德有上下
<pb:KR5c0095_YP-C_05xinji-07-0044b>
　此聖賢之所以分歟離形去¶<md:KR5c0095_HFL_010-001b>¶智通於大同仁義禮智蓋將簡
　之而弗得¶故無以爲屈折禮樂吁俞仁義以慰天下¶之心得
　人之得而不自得其得故有以爲¶
　碧虛子陳景元曰夫德者得也内得於心¶外得於物常得而
　無喪利而不害物得以¶生謂之德也且道有淺深故德有上
　下所¶謂上德者至德也至德者深矣遠矣與物¶反矣人不見
　其迹則謂之不德以其含光¶匿耀支離所爲使百姓日用而
　不知咸曰¶我之自然而已矣所謂德全者也故曰是¶<md:KR5c0095_HFL_010-002a>¶以有德
　谷神子曰上德不德與道同也下¶德者迹用漸彰至一澆散
　因循任物物保¶其安天下稱之歸美於已雖其德不喪已¶遠
<pb:KR5c0095_YP-C_05xinji-07-0045a>
　於至德也夫有上德者性受自然之至¶妙命得元氣之精微
　神貫天地明竝日月¶無思無慮而心自無爲忘功忘名而迹
　¶無以爲以用也故無用巳爲也不爲而自得¶也故曰上德無
　爲而無以爲夫言下德者¶降於上德者也性受自然之平淡
　命得元¶氣之純和神配陰陽明效日月民皆仰戴¶<md:KR5c0095_HFL_010-002b>¶咸共樂推
　麟鳳見而嘉祥來歌謡彰而有¶以爲也故曰下德爲之而有
　以爲¶
　涑水司馬光曰我無爲民自化無以爲猶¶言無用有爲也¶
　穎濱蘇轍曰聖人從心所欲不踰矩非有¶意於德而德自足
　其下知德之貴勉强以¶求不失蓋僅自完耳而何德之有無
<pb:KR5c0095_YP-C_05xinji-07-0045b>
　爲¶而有以爲之則猶有爲也唯無爲而無以爲¶之者可謂無
　爲矣其下非爲不成然猶有¶以爲之非徒作而無術者也¶<md:KR5c0095_HFL_010-003a>¶
　陸佃曰知之者不如忘之者得之者不如¶冥之者上德者忘
　之者也故曰上德不德¶又曰上德無爲而無事於爲也下德
　有¶爲而有事於爲也¶
　劉槪曰上德無爲而無以爲此心迹俱無¶爲者也所謂眞空
　是也眞空者聖人所以¶極高明而其崇以效天者也下德爲
　之¶而有以爲此心迹俱有爲者也所謂妙有是¶也妙有者聖
　人之所以道中庸而其卑法¶地者也¶<md:KR5c0095_HFL_010-003b>¶
　陳象古曰不德者謂不自矜其德故人仰¶其德而歸之不失
<pb:KR5c0095_YP-C_05xinji-07-0046a>
　德者謂自矜其德而患¶失之苟患失之無所不至故人觀其
　所爲¶而輕之安可更以德言哉書曰滿招損謙¶受益時乃天
　道又曰汝惟不矜天下莫與¶汝爭能汝惟不伐天下莫與汝
　爭功¶
　葉夢得曰道無上下上亦道也下亦道也¶雖稊稗瓦礫之微
　而道無不在是以上經¶言道論其常與非常而已德則有體
　履之¶爲行施之爲政在得爲得在失爲失在吉¶<md:KR5c0095_HFL_010-004a>¶爲吉在凶爲
　凶故不得不辨其上下德雖¶道之降然去道未遠猶有通乎
　道而不自¶爲德者故曰上焉者不德而有德過是則¶認德而
　忘道有役其身以求之惟恐其不¶獲者而德自是微矣故曰
<pb:KR5c0095_YP-C_05xinji-07-0046b>
　下焉者不失德¶而無德無爲者道也德能體之而有無敢¶欲
　爲之心德猶在焉至於爲之而有以爲¶則每下矣¶
　淸源子劉驥曰虛靜恬淡寂寞無爲此天¶地之道聖人之德
　也同乎無知其德不離¶<md:KR5c0095_HFL_010-004b>¶與道爲一而不知道之在我也故上
　德不¶德是以有德不德者不知有德離形去智¶同於大通無
　問其名無窺其情物故自生¶若彼知之是乃離之以其認而
　有之自私¶以失道也故下德不失德是以無德上德¶出於自
　然不思而得不行而至故無爲而¶無以爲下德出於使然不
　思則不得不行¶則不至故爲之而有以爲¶
　黃茂材曰道與德相去一間爾中之謂道¶不偏之謂德由之
<pb:KR5c0095_YP-C_05xinji-07-0047a>
　謂道不已之謂德道如¶<md:KR5c0095_HFL_010-005a>¶嬰兒之未孩德如其始孩謂之玄德
　者¶其妙不可窮也謂之常德者愈久而不亡也¶謂之上德者
　非人所能及也皆足以合於¶道上德不德無爲而無以爲非
　道而何至¶於下德則去道遠矣¶
　林東曰上德近於道故不認德而爲德是¶以有德下德則勤
　勤於德如恐失之所以¶無德此德之眞者非於勤執而得之
　也¶
上仁爲之而無以爲上義爲之而有以爲上¶禮爲之而莫之應
則攘臂而仍之故失道而¶<md:KR5c0095_HFL_010-005b>¶後德失德而後仁失仁而後義失義
而後禮¶
<pb:KR5c0095_YP-C_05xinji-07-0047b>
　御註曰堯舜性之仁覆天下而非利之也¶故無以爲列敵度
　宜之謂義以立我以制¶事能無爲乎禮以交物以示人以節
　文仁¶義其用多矣則忿爭之心生而乖亂之變¶起春秋之時
　一言之不讎一拜之不中兩¶國爲之暴骨則攘臂而仍之尙
　其患之小¶者聖人厚於仁而薄於義禮以履之非所¶處也故
　上仁則同於德上義則有以爲上¶禮則有莫之應者道不可
　致故失道而後¶<md:KR5c0095_HFL_010-006a>¶德德不可至故失德而後仁仁可爲也爲¶則
　近乎義故失仁而後義義可虧也虧則¶飾以禮故失義而後
　禮至於禮則離道滋¶遠而所失滋眾矣¶
　碧虛子陳景元曰夫仁者博施兼愛皆可¶爲也可爲而無偏
<pb:KR5c0095_YP-C_05xinji-07-0048a>
　私故言上仁有心濟乎¶羣品故言爲之功成不居事遂不宰
　故言¶而無以爲夫義者宜也有所宜必有所虧¶處於事類而
　無所不宜故曰上義有宜有¶利故爲之其所爲者皆由裁非
　斷割而有¶<md:KR5c0095_HFL_010-006b>¶以爲故曰上義爲之而有以爲攘臂謂攘¶除衣袂
　以出臂也仍引也夫禮者履也謂¶履道而行辯上下定貴賤
　謙恭和柔使無¶爭心斯禮之本也故稱上焉玉帛交馳威¶儀
　相答擎跽曲拳進退顧揖此禮之文也¶故爲末焉莊子曰大
　禮與天地同節又曰¶以禮爲翼者所以行於世也古聖制禮
　使¶人定心氣整容貌故曰爲之然而中下之¶士喪本崇末曲
　説煩多不能應答故曰而¶莫之應此失禮之微者也而有怫
<pb:KR5c0095_YP-C_05xinji-07-0048b>
　然作色¶<md:KR5c0095_HFL_010-007a>¶奮臂仍引指陳去就爲爭競之端故曰則¶攘臂而仍
　之又失禮之甚者也¶
　涑水司馬光曰立制度以强民民不肯從¶則用刑以威之仍
　引也字或作扔¶
　穎濱蘇轍曰仁義皆不免於爲之矣其所¶以異者仁以無以
　爲爲勝義以有以爲爲¶功耳德有上下而仁義有上無下何
　也下¶德在仁義之間而仁義之下者不足復言¶故也自德以
　降而至於禮聖人之所以齊¶民者極矣故爲之而不應則至
　於攘臂而¶<md:KR5c0095_HFL_010-007b>¶强之强之而又不應於是刑罰興而甲兵¶起則徒
　作而無術矣¶
<pb:KR5c0095_YP-C_05xinji-07-0049a>
　程大昌曰仁義禮無異道禮卽仁義之形¶諸文爲度數者也
　非别有一禮也老氏旣¶賤仁義則仁義之形而每下者至於
　有條¶可畫有數可數者固其所賤也¶
　林東曰或以前識繼於禮之後以爲智次¶之説老氏尚謂禮
　爲忠信之薄故不言信¶其於智則有所謂以智治國國之賊
　不¶以智治國國之福非如三綱五常之敘至於¶<md:KR5c0095_HFL_010-008a>¶仁義禮上者
　止此尚何下之足言¶
夫禮者忠信之薄而亂之首也前識者道之¶華而愚之始也是
以大丈夫處其厚不處其¶薄居其實不居其華故去彼取此¶
　御註曰凡物不並盛陰陽是也理相奪予¶威德是也實厚者
<pb:KR5c0095_YP-C_05xinji-07-0049b>
　貌薄父子之禮是也由¶是觀之禮繁者實必衰也實衰則僞
　繼之¶而爭亂作故曰夫禮者忠信之薄而亂之¶首也道降而
　出出而生智以智爲鑿揣而¶銳之敝精神而妄意度兹謂前
　識前識則¶<md:KR5c0095_HFL_010-008b>¶徇末忘本故爲道之華心勞而智益困故¶爲愚之
　始億則屢中此孔子所以惡子貢¶在彼者道所去在此者道
　所尚道所尚則¶厚而不薄實而無華非夫智足以自知反¶其
　性本而不流於事物之末習其孰能之¶易曰敦復無悔中以
　自考也敦者厚之至¶也人生而厚者性也復其性者處其厚
　¶而已此大丈夫所以備道而全德¶
　碧虛子陳景元曰夫忽道德仁義而專以¶禮教爲用者豈非
<pb:KR5c0095_YP-C_05xinji-07-0050a>
　忠信之薄而亂之首乎¶<md:KR5c0095_HFL_010-009a>¶若乃尊道德仁義而兼用禮教者是
　禮之¶上也則何往而不治哉德和也道理也德¶無不容仁也
　道無不理義也義明而物親¶忠也忠純實而反乎情樂也信
　行容體而¶順乎文禮也此足以見老莊之旨於道德¶仁義禮
　樂忠信豈有忽棄者乎夫修崇禮¶教者智也智爲先見故曰
　前識識旣先物¶安能忘懷故以智治國國之賊豈非道之¶華
　而愚之始乎若乃藏識藏智何思何慮¶則反其質素而爲大
　賢矣且禮煩則亂智¶<md:KR5c0095_HFL_010-009b>¶變則詐此必然之理也大丈夫者剛健
　純¶粹有道之士也文中子曰大丈夫恬然無¶思淡然無慮行
　乎無路遊乎無怠出乎無¶門入乎無房屬其精神偃其知見
<pb:KR5c0095_YP-C_05xinji-07-0050b>
　漠然無¶爲而無不爲也夫如是則所處自然樸厚¶而居於上
　德不置身於澆薄煩巧也居則¶忠信而誠實曷嘗華綺而詐
　僞也是故去¶彼禮義之淺末取此道德之大本者也¶
　涑水司馬光曰忠信禮之本也守其文忘¶其本則巧僞橫生
　矣世有臆度屢中人或¶<md:KR5c0095_HFL_010-010a>¶謂之智而多言數窮未免於愚¶
　穎濱蘇轍曰忠信而無禮則忠信不見禮¶立而忠信之美發
　越於外君臣父子之間¶夫婦朋友之際其外粲然而其中無
　餘矣¶故順之則治違之則亂治亂之相去其間¶不能以髮故
　曰亂之首也聖人玄覽萬物¶是非得失畢陳於前如鑑之照
　形無所不¶見而孰爲前後世人視止於目聽止於耳¶思止於
<pb:KR5c0095_YP-C_05xinji-07-0051a>
　心冥行於萬物之間役智以求識¶而偶有見焉雖自以爲明
　而不知至愚之¶<md:KR5c0095_HFL_010-010b>¶自是始也世之鄙夫樂其有得於下而忘¶其
　上故喜薄而遺厚采華而棄實非大丈¶夫孰能去彼取此¶
　道眞仁靜先生曹道沖曰禮者束以名教¶加以恥辱剋意强
　說僞而失眞禮者詐偽¶而忠信之誠薄矣忠信旣薄豈不犯
　上而¶姦謟故爲亂之先也不待自然先造智謀¶預爲機術以
　在道爲華非眞實也亂眞役¶念求明而反愚也大丈夫有道
　之士也處¶純厚而棄浮薄絶華僞而居其眞實遠者¶<md:KR5c0095_HFL_010-011a>¶彼也近
　者此也近者求諸已遠者求諸人¶不强知他事而自取巳眞¶
　黃茂材曰古今一時也萬物一物也無有¶前後之異人以智
<pb:KR5c0095_YP-C_05xinji-07-0051b>
　强推測之或得其一二¶則自矜耀以爲有先見之明而不知
　其愚¶莫甚焉何則用智者見物而不見道苟不¶見道謂之愚
　可也所謂大丈夫者爲其有¶高世之見而不徇於流俗者也
　以禮爲忠¶信之薄不處而處於厚以前識爲道之華¶不居而
　居於實非有高世之見而不徇於¶<md:KR5c0095_HFL_010-011b>¶流俗者能之乎去彼取此
　者道¶也
　　
昔之得一章第三十九¶
昔之得一者天得一以淸地得一以甯神得¶一以靈谷得一以
盈萬物得一以生侯王得¶一以爲天下貞其致之一也¶
　御註曰莊子曰通於一萬事畢致一則不¶二抱一則不離守
<pb:KR5c0095_YP-C_05xinji-07-0052a>
　一則不遷能知一則無¶一之不知不能知一則無一之能知
　昔之¶得一者體天下之至精物無得而耦之者¶故確然乎其
　上者純粹而不雜隤然乎其¶<md:KR5c0095_HFL_010-012a>¶下者靜止而不變至幽而無形
　者神也得¶一則不昧至虛而善應者谷也得一則不¶窮萬物
　以精化形故得一以生侯王以獨¶制眾故得一以爲天下正
　自天地以至於¶侯王雖上下異位幽明散殊而天之所以¶淸
　地之所以甯侯王之所以爲天下正非¶他求而外鑠也一以
　致之而已故曰其致¶之一也¶
　碧虛子陳景元曰一者元氣也莊子曰氣¶也者虛而得物者
　也唯道集虛又曰虛室¶<md:KR5c0095_HFL_010-012b>¶生白吉祥止止天者純陽之氣且天
<pb:KR5c0095_YP-C_05xinji-07-0052b>
　得之¶故能剛健運動穹窿廣覆垂象淸明萬物¶資始地者純
　陰之質且地得之故能信順¶柔弱磅礴厚載安甯不動萬物
　資生神者¶妙萬物以爲言且神得之故能通變無方¶反覆不
　窮正直靈響應物無盡谷者谿之¶絶深且谷得之故能氣運
　水注盈滿不竭¶萬者數之大物者形可見且物得之故能¶生
　生成成而不歇滅侯王者人主也且侯¶王得之故能永有大
　寶無思不服而爲天¶<md:KR5c0095_HFL_010-013a>¶下平正夫上五事能致淸甯靈盈生者
　皆¶由君道正之使然也正者得其沖一之謂¶也¶
　涑水司馬光曰一者道之子物之祖也故¶莫不賴之以成功
　以事言之常久不已所¶謂一也¶
<pb:KR5c0095_YP-C_05xinji-07-0053a>
　穎濱蘇轍曰一道也物之所以得爲物者¶皆道也天下之人
　見物而忘道天知其淸¶而已地知其寕而已神知其靈而已
　谷知¶其盈而已萬物知其生而已侯王知其爲¶<md:KR5c0095_HFL_010-013b>¶天下貞而已
　不知其所以得此者皆道存¶焉耳¶
　陸佃曰入於一道將得出於一道將失一¶者有無之界也列
　子曰一者形變之始莊¶子曰一之所起有一而未形天尊地
　卑故¶言天而地次之天地之間虛而不屈動而¶愈岀者不可
　知之神也故神次之萬物盈¶於天地之間所以生且死者聽
　乎神而已¶故言谷而萬物次之侯王者所以法夫四¶者而以
　宰萬物者也故侯王次之¶<md:KR5c0095_HFL_010-014a>¶
<pb:KR5c0095_YP-C_05xinji-07-0053b>
　達眞子曰道之混同則歸於一故得一者¶得其道之混同者
　也¶
　陳象古曰一者大道之妙用也致至也至¶其妙用之理也¶
　葉夢得曰前旣離道爲德以迹觀之蓋析¶而有二矣恐天下
　遂認其二而不知其一¶者未嘗亡也故於是復極言之一者
　何也¶莊周曰泰初有無無有無名一之所起有¶一而未形此
　道之將判萬物總焉而不能¶外者也故曰道生一一生二自
　是而往巧¶<md:KR5c0095_HFL_010-014b>¶厯所不能算矣其在易自天一而降積之¶爲天地
　之五十五衍之爲大衍四十九而¶所謂一者終藏而不見豈
　非散於天地萬¶物之間無往而不在人無得而窺之者歟¶是
<pb:KR5c0095_YP-C_05xinji-07-0054a>
　以自天而淸至王侯之貞槪而論焉未¶有不得而能立者¶
　黃茂材曰夫盈於天地之間何可以數計¶皆不離乎一物始
　於一一卽一也一生二¶二卽二一也二生三三卽三一也三
　生萬¶物萬物卽萬一也自此推之至於恆河沙數卽恆河沙
　數一也故知乎一恆河沙數¶可得而知其致之寕非一乎¶
天無以淸將恐裂地無以寕將恐發神無以¶靈將恐歇谷無以
盈將恐竭萬物無以生將¶恐滅侯王無以爲貞而貴高將恐蹶¶
　御註曰天軄生覆地職形載裂則無以覆¶發則無以載神依
　人而行者也歇則無所¶示谷受而不藏者也竭則莫之應聚
　則精¶氣爲物得一以生故也散則遊魂爲變失¶一以滅故也
<pb:KR5c0095_YP-C_05xinji-07-0054b>
　惟正也故能御萬變而獨立¶<md:KR5c0095_HFL_010-015b>¶萬物之上無以爲正而貴高將
　不足以自¶保能無蹶乎¶
　碧虛子陳景元曰無以者致誡之辭也陰¶陽書曰天裂者陽
　氣之不足君德之衰微¶也地震者陰氣之有餘臣道之失職
　也已¶上雖敘天地等事會歸戒於侯王侯王尚¶爾况黎庶乎¶
　穎濱蘇轍曰致之言極也天不得一未遽¶裂也地不得一未
　遽發也神不得一未遽歇也谷不得一未遽竭也萬物不得
　一未¶<md:KR5c0095_HFL_010-016a>¶遽滅也侯王不得一未遽蹶也然其極必¶至於此耳¶
　陳象古曰裂則不全發則不靜歇則不久¶竭則易崩滅則不
　繼蹶則不安皆失道所¶致也¶
<pb:KR5c0095_YP-C_05xinji-07-0055a>
　葉夢得曰不幸而失之爲裂爲發以至爲¶蹶雖天地之大亦
　不能自存也此雖未必¶然而理則有是故以將言之¶
　黃茂材曰天無一必裂地無一必發神無¶一必歇谷無一必
　竭萬物無一必滅侯王¶<md:KR5c0095_HFL_010-016b>¶無一必蹶不言必而言將恐者是一
　未嘗¶無也¶
故貴以賤爲本高以下爲基是以侯王自稱¶孤寡不穀此其以
賤爲本邪非乎¶
　御註曰賤者貴之所恃以爲固下者高之¶所自起世之人覩
　其末而聖人探其本世¶之人見其成而聖人察其微故常得
　一也¶孤寡不穀名之賤者也而侯王以爲稱知¶所本而己侯
<pb:KR5c0095_YP-C_05xinji-07-0055b>
　王所以貴高而不蹶其以此¶乎¶<md:KR5c0095_HFL_010-017a>¶
　碧虛子陳景元曰夫貴者豈可以自貴哉¶必由賤者所奉然
　後貴耳高者豈可自高¶哉必緣下者所戴然後高耳孤寡不
　穀凡¶此三者皆人之鄙惡而侯王以爲稱謂者¶蓋卑以自牧
　不矜其尊貴若此豈非以賤¶爲本耶¶
　穎濱蘇轍曰天地之大侯王之貴皆一之¶致夫一果何物也
　視之不見執之不得則¶亦天下之至微也此所謂賤且下也
　昔之¶爲此稱者亦舉其本而遺其末耳¶<md:KR5c0095_HFL_010-017b>¶
　陳象古曰是用賤下之道者也自謂孤寡¶不穀謙之至也易
　曰天道虧盈而益謙地¶道變盈而流謙鬼神害盈而福謙人
<pb:KR5c0095_YP-C_05xinji-07-0056a>
　道惡¶盈而好謙謙尊而光卑而不可踰君子之¶終也非乎者
　不可以爲非也¶
　黃茂材曰夫是一也非特貴者有之賤者¶亦有之非特高者
　有之下者亦有之東郭¶子問於莊子曰道烏乎在曰在螻蟻
　曰何¶其下耶曰在稊稗曰何其愈下耶曰在瓦¶甓曰何其愈
　甚耶曰在屎溺孤寡不穀未¶<md:KR5c0095_HFL_010-018a>¶爲賤也¶
故致數譽無譽不欲琭琭如玉落落如石¶
　御註曰自高以勝物自貴以賤物强而不¶知守以柔白而不
　知守以黑以求譽於世¶而致數譽則過情之譽暴集無實之
　毁隨¶至所以無譽玉貴而石賤一定而不變聖¶人乘時任物
<pb:KR5c0095_YP-C_05xinji-07-0056b>
　無所底滯萬變無常而吾心¶常一是眞得一者也故不可得
　而貴賤孟¶子曰所惡乎執一者謂其執一而廢百也¶不欲琭
　琭如玉落落如石非知化之聖不¶<md:KR5c0095_HFL_010-018b>¶能及此是謂上德¶
　碧虛子陳景元曰開元本作故致數輿無¶輿者言就數輿則
　有輪轅箱軸等羣材之¶名無有名爲輿者合之則輿矣就國
　求之¶則有士農工商等萬民之號無有名爲國¶者合之則爲
　國矣然則忽羣材而輿何以¶成之棄萬民而國何以存之此
　重誡侯王¶之愛民也有道之君不欲顯耀琭琭如玉¶冥心韜
　光落落如石此能守沖一之道爲¶天下正者也¶<md:KR5c0095_HFL_010-019a>¶
　穎濱蘇轍曰輪輻蓋軫衡軛轂轊會而爲¶車物物可數而車
<pb:KR5c0095_YP-C_05xinji-07-0057a>
　不可數然後知無有之¶爲車所謂無之以爲用者也然則天
　地將¶以大爲天地耶侯王將以貴爲侯王耶大¶與貴之中有
　一存焉此其所以爲天地侯¶王者而或莫之知耳故一處貴
　而非貴處¶賤而非賤非若玉之琭琭貴而不能賤石¶之落落
　賤而不能貴也¶
　達眞子曰致人之以言尚已者謂之譽凡¶處至貴則有貴之
　譽處至高則有高之譽¶<md:KR5c0095_HFL_010-019b>¶且處至貴至高莫不致譽之速數也
　侯王¶雖得致速數之譽心得其道之一忘貴而¶同賤忘高而
　同下常若其無譽也故曰故¶致數譽無譽琭琭者玉之貌也
　落落者石¶之貌也玉也石也堅確而不易者也玉者¶貴之譬
<pb:KR5c0095_YP-C_05xinji-07-0057b>
　則侯王也石者賤之譬則孤寡也¶玉之貴也不能同乎石之
　賤石之賤也不¶能齊乎玉之貴至道之人得一於心者以¶至
　貴同至賤故不欲琭琭如玉以至賤同¶至貴故不欲落落如
　石非道之得一於心¶<md:KR5c0095_HFL_010-020a>¶者孰能與此¶
　黃茂材曰致就也就車數之爲輪爲轂爲¶衡爲輿無有名爲
　車者故成爲車此河上¶公舊説也玉德之美也石質之堅也
　而¶不欲如之何也琭琭落落可得而名爾¶
　　
反者道之動章第四十¶
反者道之動弱者道之用天下之物生於有¶有生於無¶
　御註曰天下之理動靜相因强弱相濟歛¶藏於冬而蕃鮮於
<pb:KR5c0095_YP-C_05xinji-07-0058a>
　春水之性至柔也而攻¶<md:KR5c0095_HFL_010-020b>¶堅强者莫之能先其此之謂歟然則
　有¶無之相生若循環然故無動而生有有極而¶歸無彼蔽於
　莫爲溺於或使豈道也哉¶
　碧虛子陳景元曰反者覆也變也虛靜者¶物之本物之將生
　先反復虛靜之原及其¶變也出虛靜而動之是先反而後動
　易之¶復卦剛反動而順以行是以出入無疾此¶之謂也弱者
　道之用旣反虛靜爲道之動¶則柔弱雌靜實道之用也有一
　也一者元¶氣也言天下之萬物皆生於元氣也元氣¶<md:KR5c0095_HFL_010-021a>¶屬有有
　光而無象雖有光景出於虛無虛¶無者道之體也列子曰有
　形者生於無形¶則天地安從生又曰形動不生形而生影¶聲
<pb:KR5c0095_YP-C_05xinji-07-0058b>
　動不生聲而生響無動不生無而生有¶是故物生於有有生
　於無¶
　涑水司馬光曰一陰一陽之謂道¶
　潁濱蘇轍曰復性則靜矣然其寂然不動¶感而遂通天下之
　故則動之所自起也道¶無形無聲天下之弱者莫如道然而
　天下¶之至强莫加焉此其所以能用萬物也世¶<md:KR5c0095_HFL_010-021b>¶不知靜之爲
　動弱之爲强故告之以物之¶所自生者蓋天下之物聞有以
　母制子而¶未聞有以子制母者也¶
　臨川王安石曰言反不言靜言弱不言强¶言動則知反之爲
　靜言弱則知用之爲强¶
<pb:KR5c0095_YP-C_05xinji-07-0059a>
　葉夢得曰此猶以論夫一也自其多者數¶之則一者其反而
　萬物由之以運則道之¶動也自貴與高者觀之則一者其弱
　而萬¶物資之以立則道之用也夫如是知天下¶之物生於有
　則天地至於侯王者是已而¶<md:KR5c0095_HFL_010-022a>¶有生於無則一固存焉於其間
　¶也
　淸源子劉驥曰經云虛無恍惚道之根萬¶物共本道之元反
　於此者離道以善故爲¶道之動體於此者至弱而强故爲道
　之用¶
　黃茂材曰無生有有生物凡物之生莫知¶其所以然人能求
　其所以生者還以自生¶豈不長生乎
